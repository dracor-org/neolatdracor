<?xml version="1.0" encoding="UTF-8"?>
<TEI type="dracor" xml:id="neolat000006" xml:lang="la" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Felicitas</title>
            <title type="sub">Tragoedia</title>
            <author>
               <persName xml:lang="la">
                  <forename>Nicolaus</forename>
                  <surname>Caussinus</surname>
               </persName>
               <idno type="wikidata">Q3340181</idno>
               <idno type="gnd">118668846</idno>
            </author>
            <respStmt>
               <resp>Transcribed by</resp>
               <persName>Jan Bloemendal</persName>
            </respStmt>
            <respStmt>
               <resp>Converted to TEI under the supervision of</resp>
               <persName>Julia Jennifer Beine</persName>
            </respStmt>
            <respStmt>
               <resp>Converted to TEI by</resp>
               <persName>Kateřina Bobková-Valentová</persName>
            </respStmt>
         </titleStmt>
         <publicationStmt>
            <publisher xml:id="dracor">DraCor</publisher>
            <idno type="URL">https://dracor.org</idno>
            <availability>
               <licence target="https://creativecommons.org/publicdomain/zero/1.0/">CC0
                  1.0</licence>
            </availability>
         </publicationStmt>
         <sourceDesc>
            <bibl type="digitalSource">
               <ref
                  target="https://github.com/HuygensING/translatin/blob/main/datasource/transcriptions/docx/Caussin-Felicitas.docx"
                  >TransLatin</ref>
               <availability status="free">
                  <p>In the public domain.</p>
               </availability>
               <bibl type="originalSource"><author>Nicolas Caussin</author> :
                     <title>Felicitas</title> . In: <title>Tragoediae Sacrae</title> .
                     <pubPlace>Cologne</pubPlace> : <publisher>Johann Kinckius</publisher>
                  <date>1621</date>. <biblScope>pp. 175–261</biblScope>.</bibl>
               <relatedItem type="digitalCopyUsed">
                  <bibl>
                     <ref target="https://books.google.com/books?id=RG4UAAAAQAAJ">Google Books</ref>
                     <availability status="free">
                        <p>In the public domain.</p>
                     </availability>
                  </bibl>
               </relatedItem>
            </bibl>
         </sourceDesc>
      </fileDesc>
      <profileDesc>
         <particDesc>
            <listPerson>
               <person xml:id="anicetus" sex="MALE" role="pontifex">
                  <persName>ANICETVS</persName>
               </person>
               <person xml:id="apollo" sex="MALE">
                  <persName>APOLLO</persName>
               </person>
               <person xml:id="aurelius" sex="MALE" role="imperator"
                  ana="https://www.wikidata.org/wiki/Q1430">
                  <persName>M. AURELIUS</persName>
               </person>
               <person xml:id="crispus" sex="MALE" role="nobilis">
                  <persName>CRISPVS</persName>
               </person>
               <person xml:id="evagrius" sex="MALE" role="sacerdos">
                  <persName>EVAGRIVS</persName>
               </person>
               <person xml:id="felicitas" sex="FEMALE" ana="https://www.wikidata.org/wiki/Q257960">
                  <persName>FELICITAS</persName>
               </person>
               <person xml:id="ianuarius" sex="MALE">
                  <persName>IANVARIVS</persName>
               </person>
               <person xml:id="martialis" sex="MALE">
                  <persName>MARTIALIS</persName>
               </person>
               <person xml:id="pontifex-idolorum" sex="MALE" role="pontifex"/>
               <person xml:id="unknown">
                  <persName>Unknown</persName>
               </person>
            </listPerson>
         </particDesc>
         <textClass>
            <keywords>
               <term type="genreTitle">tragedy</term>
            </keywords>
            <classCode scheme="http://www.wikidata.org/entity/">Q80930</classCode>
         </textClass>
         <creation>
            <region>
               <ref target="https://www.wikidata.org/wiki/Q70972">Kingdom of France</ref>
            </region>
         </creation>
      </profileDesc>
   </teiHeader>
   <standOff>
      <listEvent>
         <event type="print" when="1620">
            <desc>first edition</desc>
         </event>
      </listEvent>
   </standOff>
   <text>
      <front>
         <docTitle>
            <titlePart type="main">FELICITAS</titlePart>
            <titlePart type="sub">TRAGOEDIA.</titlePart>
         </docTitle>
         <div type="argument">
            <div>
               <head>ARGVMENTVM.</head>
               <p>MVLIEREM fortem damus in hac Tragoedia. Haec est Felicitas, quae à S. Chrysologo
                  appellatur <quote>Mater luminum, fons dierum, quae septenario corusco germinis sui
                     toto orbe splendet. Felix quae meruit portare tot virtutum pignora, quot illa
                     arca praeceptorum volumina sacrata gestauit: &amp; vt illa verbo, ita haec
                     doceret exemplo.</quote> Passi sunt Martyres sub M. Aurelio Antonino, &amp;
                  Praeside Publio, matre singulos nauiter hortante. Discurrebat enim, vt ait os
                  illud aureum, laetior inter confossa cadauera, quàm inter cunabula chara filiorum,
                  quia internis oculis tot cernebat brauia, quot vulnera: quot tormenta, tot
                  praemia: quot victimas, tot coronas. <quote>Ipsa deinde cùm sua membra
                     praemisisset coelo, interiectis aliquot mensibus, agonem martyrij
                     consummauit.</quote></p>
            </div>
            <pb n="167"/>
            <div>
               <head>Oeconomia Tragoediae.</head>
               <head>ACTVS PRIMVS.</head>
               <p>ANiceto summo Pontifici procellam crudelitatis, quae in Christianos toto iam orbe
                  detonuerat, cum Euagrio grauissimè deploranti, afferuntur per Crispum nobilem
                  Palatinum à S. Felicitate iam cum filijs captiuâ literae, quibus ille suauissimo
                  caritatis sensu delibutus, Martyres se inuisurum pollicetur. Interim Pontifex
                  idolorum, &amp; Apollo Procus acerbissimâ iracundiâ in Felicitatem commoti, tum
                  quòd ritus Ethnicorum Pontificum damnaret, tùm quòd Virginibus castimoniam
                  suaderet, apud M. Aurelium Imperatorem Martyrum caedem versuto consilio
                  machinantur.</p>
               <div>
                  <head>ACTVS SECVNDVS.</head>
                  <p>M. Aurelius Imperator, vt erat leni ingenio, rem mollioribus consilijs adortus,
                     sibi Felicitate sisti iubet, cui’ constantiâ frustrà per blanditias tentatâ,
                        <pb n="168"/>tres natu minores filios aduocat, quos à matre anteà
                     corroboratos, cùm varijs verborum lenocinijs à Christianis sacris auocare
                     conatus esset, mox reluctantes cum delicato nobilium grege in aulam interiorem
                     mittit. Quatuor deinde reliquos natu maiores inter pompae &amp; ludorum, qui
                     tùm exhibebantur, celebritatem delicijis &amp; muneribus peruertere nititur:
                     recusantibus, fratres ait iam sacrificasse: quod illi confictum scelus dum
                     execrantur, repentè Germani in eorum complexum aduolant, omnesque vnà in
                     carcerem remittuntur.</p>
               </div>
               <div>
                  <head>ACTVS TERTIVS.</head>
                  <p>IMperatori de Martyrum supplicio deliberanti Pontifex &amp; Apollonius
                     crudelissimi consilij faces ingerunt. Ille Publio vrbis Praefecto rem
                     disceptandam tradit; qui &amp; suo ingenio saeuus &amp; aliorum consilijs
                     stimulatus, Felicitatem in forum Martis produci, ibique thus adolere praecipit:
                     Sed dum illa oraret, tactâ de coelo Martis statuâ funesti daemones exiliunt.
                     Publius commotior factus, illustrem matronam ad palum alligari, &amp; à
                     militibus vexari iubet. <pb n="169"/>Mox eius septem filios parentu hortatu in
                     fide constantes acerbissimè torqueri, &amp; cruentari sub ipsius matris oculis
                     imperat, vulneribus deinde deformatos retrudit in carcerem.</p>
               </div>
               <div>
                  <head>ACTVS QVARTVS.</head>
                  <p>POntifice idolorum, &amp; Apollonio, lingua flabello inuidia flammam
                     ventilantibus, capitalis ab Imperatore fertur in Martyres sententia, resque
                     Publio, &amp; caeteris iudicibus transigenda committitur. Anicetus summus
                     Pontifex noctu Martyres inuisit in carcere, quos iam gloriosis, vulneribus
                     illustres, &amp; proximae morti destinatos suauissimè deosculatus ad
                     constantiam hortatur. Carcer interim magno splendore collustratur, &amp;
                     coelesti voce Martyres ad supremam necessitatem animantur. Crispus dum inter
                     amplexus Martyrum diuturnas moras trahit, à Publio deprehenditur, &amp; in
                     vincula conijcitur.</p>
               </div>
               <div>
                  <head>ACTVS QVINTVS.</head>
                  <p>SEptem fratres vno animo, diuersis verò supplicijs gloriosissimum agonem
                        claud<pb n="170"/>unt. Et primùm quidem Publius Ianuarium septem fratrum
                     natu maximum ad sea ccersitum cruciari iterum iubet, donec inter plumbatas
                     paulatim exhauriat spiritum. Mox illato iuuenis corpore adhuc spirante,
                     Felicem, &amp; Philippum frustrà mortis impedentis metu terrere conatur; ambo
                     enim ex demortui fratris complexibus alacriores ad supplicium deuolant, &amp;
                     fustuario mactantur. Matri deinde tria filiorum cadauera obijciuntur, quae
                     summâ suauitate complexa, quartum nomine Syluanum praecipitio interficiendum
                     dimittit ad necem. His funeribus interueniens M. Aurelius matrem suauissimis
                     verbis mulcet, vt tres natu minores adhuc superstites è mortis faucibus
                     eripiat: Verùm hortante matre iuuenes securibus percussi illustrissimum
                     certamen sub ipsius conspectu conficiunt, &amp; mox ex caelesti nube conspicuae
                     demortuorum animae parentem suauissimè consolantur. Illa Imperatoris iussu
                     catenis iniectis martyrio, quod aliquo post tempore consummauit,
                     destinatur.</p>
               </div>
            </div>
         </div>
         <pb n="171"/>
         <castList>
            <head>PERSONAE.</head>
            <castItem>
               <role>ANGELVS.</role>
            </castItem>
            <castItem>
               <role>ANICETVS</role>
               <roleDesc>summus Pontifex.</roleDesc>
            </castItem>
            <castItem>
               <role>EVAGRIVS</role>
               <roleDesc>Sacerdos.</roleDesc>
            </castItem>
            <castItem>
               <role>FELICITAS.</role>
            </castItem>
            <castGroup>
               <castItem>
                  <role>IANVARIVS.</role>
               </castItem>
               <castItem>
                  <role>FELIX.</role>
               </castItem>
               <castItem>
                  <role>PHILIPPVS.</role>
               </castItem>
               <castItem>
                  <role>SILVANVS,</role>
               </castItem>
               <castItem>
                  <role>ALEXANDER.</role>
               </castItem>
               <castItem>
                  <role>VITALIS.</role>
               </castItem>
               <castItem>
                  <role>MARTIALIS.</role>
               </castItem>
               <roleDesc>filij S. Felicitatis.</roleDesc>
            </castGroup>
            <castItem>
               <role>M. AVRELIVS</role>
               <roleDesc>Antoninus Imper.</roleDesc>
            </castItem>
            <castItem>
               <role>PONTIFEX</role>
               <roleDesc>idolorum.</roleDesc>
            </castItem>
            <castItem>
               <role>PVBLIVS</role>
               <roleDesc>Praefectus.</roleDesc>
            </castItem>
            <castItem>
               <role>APOLLONIVS</role>
               <roleDesc>Consiliarius Imp.</roleDesc>
            </castItem>
            <castItem>
               <role>APOLLO</role>
               <roleDesc>Procus hostis Christian.</roleDesc>
            </castItem>
            <castItem>
               <role>CRISPVS</role>
               <roleDesc>Nobilis occultus Christianus.</roleDesc>
            </castItem>
            <castItem>
               <role>CHORVS.</role>
            </castItem>
         </castList>
         <div type="argument">
            <head>ARGVMENTVM HEROICO VERSV REDDITVM.</head>
            <l>MAgnanimos canimus iuuenes, &amp; prodiga vitae</l>
            <l>Pectora, quae pietas ardens euexit Olympo.</l>
            <l>Dum commota acies Erebi de sedibus imis</l>
            <l>Infundunt sese terris, &amp; turbine mundum</l>
            <l>Fumantem piceo perflant, immane sub auras</l>
            <l>Extulit Alecto caput, ac foecunda cerastis</l>
            <l>Tempora, &amp; horrificos incussit nubibus ignes.</l>
            <l>Tum fremere in sanctos toto Mars impius orbe,</l>
            <l>Tum caedem &amp; ceadis crudeles voluere poenas,</l>
            <l>Omniaque ingenti secum agglomerare ruinâ</l>
            <l>Vnus in exilium miseris non sufficit orbis,</l>
            <l>Noricia in gladios, gladijque in vulnera desunt.</l>
            <l>Hos inter motus, media inter fulmina surgunt</l>
            <l>Septeni fratres, vnius pignora lecti,</l>
            <l>Nec genus indecores, nec magna lucis egeni.</l>
            <l>Hos non Attalico moles operosa metallo,</l>
            <l>Non aulae blanditus honos, traductaque longis</l>
            <l>Nobilitas atauis, non mellea pocula Circes,</l>
            <l>Non vita tardauit amor: dura omnia circum</l>
            <l>Exhausêre animas, cùm nondum prima iuuenta</l>
            <l>Pingeret aspersas dulci lanugine malas.</l>
            <l>Astitit in letho mater, sua viscera vidit</l>
            <l>Discerpi exultans, natorum corpora septem</l>
            <l>Obtulit in mortes, &amp; tunc peperisse putauit.</l>
            <l>Qualis Olympiacae quem dulcis gloria palmae</l>
            <l>Sollicitat, stimulosque agitat sub pectore virtus,</l>
            <l>Per plagas pretiosa animae dispendia tendit</l>
            <l>In decus, hinc trunco persistit corpore firmus,</l>
            <l>Et vitam &amp; laudem non vno in vulnere linquit.</l>
            <l>Talis vbi exhausit caelestis semina flammae</l>
            <l>Heroina, graues animo stat voluere casus,</l>
            <l>Et vitam aetherea pro Relligione pacisci.</l>
            <l>Scinditur in partes per septem funera viuax,</l>
            <l>Heu septem in natis nunquam totiesque sepulta</l>
            <l>Fortunata parens, si quid mea carmina possunt,</l>
            <l>Audiat hoc aether, responset vocibus aether.</l>
            <l>Dum musa atroci toties incincta cothurno</l>
            <l>Tantorum annales feruet sudare laborum.</l>
            <l>Da faciles inuicta vias, &amp; carmina defer,</l>
            <l>Qua fulgent natorum ignes, coeloque recepti,</l>
            <l>Auspice te mites ducunt per sydera pompas.</l>
         </div>
      </front>
      <pb n="175"/>
      <body>
         <head>FELICITAS</head>
         <head>TRAGOEDIA.</head>
         <div type="act" n="1">
            <head>ACTVS PRIMVS.</head>
            <div type="scene" n="1">
               <stage>ANICETVS PONTIFEX. EVAGRIVS COMES PONtificis, Crispus nobilis
                  Christianus.</stage>
               <ab type="argument">
                  <ab type="p">Pontifex luget Ecclesiae cruciatus, opem à Deo flagitat, nuncios
                     accipit de S. Felicitatis ca<corr>r</corr>cere.</ab>
               </ab>
               <sp who="#anicetus">
                  <l>SVpreme regum, lucis aeterna pater</l>
                  <l>Qui templa coeli, &amp; syderum ardentes globos,</l>
                  <l>Radijsque cinctam iugibus Phoebi rotam</l>
                  <l>Potente dextra voluis, haec lentus vides?</l>
                  <l>Lentusque pateris? foederis sancti immemor</l>
                  <l>Nurum beatam despicis sponsam poli,</l>
                  <l>Quam sibi marita filius iunxit face?</l>
                  <pb n="176"/>
                  <l>Aspicis vt antro Ditis emissus furit</l>
                  <l>Turbo malorum, &amp; fatum ineluctabile</l>
                  <l>Nodos sequaces in nouas poenas trahit?</l>
                  <l>In nostra ludit funera ingenium ferox.</l>
                  <l>Nerui, flagella, taurea, sartagines,</l>
                  <l>Cippi, columbar, culei, flammae cruces,</l>
                  <l>Catasta, eculeus, vngula, pontus, fera</l>
                  <l>Sunt leuia, ni iam parturit segetem nouam</l>
                  <l>Tartarea diris pestibus foelix plaga.</l>
                  <l>Nostro cruentus sanguine exundat Tybris,</l>
                  <l>Lacerata foedè membra praetexunt solum.</l>
                  <l>Et digna coelo corpora heu! canibus iacent</l>
                  <l>Obiecta praeda, sed feri indulgent canes,</l>
                  <l>Et praedam adorant, quam truces laniant viri.</l>
                  <l>Sator verende cerne sacrilegam manum:</l>
                  <l>Nostra impiatam caede fer miseris opem.</l>
                  <l>Tandem furores impios, tandem Excetrae</l>
                  <l>Rabiem retunde. &amp; regna fortuna aetheris:</l>
                  <l>Nam picta solus fraena moderaris poli,</l>
                  <l>Te pulchri ocelli syderum irradiant, tibi</l>
                  <l>Pennata coelo militat diuùm cohors:</l>
                  <l>Te sempiternum gloriae cingit decus,</l>
                  <l>Ditatque cultu floreo ridens honos.</l>
                  <l>Te te scelesti, &amp; fulmen excussum polo</l>
                  <l>Tandem pauebunt, cùm rubris cinctus rogis</l>
                  <l>Metes phalangas aereflorentes truci.</l>
                  <l>Olim sequaces Barbari Nili rotae</l>
                  <pb n="177"/>
                  <l>Alta sepulta vortice vltoris sili</l>
                  <l>Sensêre tergo regna vertentem manum.</l>
                  <l>Et nunc malorum discute instantes globos,</l>
                  <l>Et redde lucis aureae vultum tuis.</l>
               </sp>
               <sp who="#evagrius">
                  <speaker>EVAG.</speaker>
                  <l>Parens verende, proximum coelo caput,</l>
                  <l>Solare curas, pectoris vulnus doma.</l>
                  <l>Optatus albis veniet euectus rotis</l>
                  <l>Dies, dolorum meta, &amp; auspicium boni</l>
                  <l>Dulce insequentis: fata si vatum manent</l>
                  <l>Immota, veniet inclytum terris caput,</l>
                  <l>Princeps pudici mite praesidium chori,</l>
                  <l>Qui Christianis ritè perfusus sacris,</l>
                  <l>Graeci furoris franget indomitas faces,</l>
                  <l>Totamque gremio colliget Christi domum.</l>
                  <l>Sic post feroces Africi ingentis minas,</l>
                  <l>Post nigra coeli praelia, &amp; nimbes graues,</l>
                  <l>Diffusa longis brachia extendit plagis,</l>
                  <l>Pictos honores illigans Iris polo.</l>
                  <l>Sic quandò missus feruet ex venis cruor,</l>
                  <l>Bullitque toto largius riuo fluens,</l>
                  <l>Si forte Iaspin sedula admouit manus,</l>
                  <l>Repentè sistit sanguis &amp; sidit dolor.</l>
                  <l>Sed ecce Crispus nubilo moestus stupet.</l>
               </sp>
               <sp who="#anicetus">
                  <speaker>ANICETVS.</speaker>
                  <l>Effare iuuenis, quod nouum portas scelus?</l>
               </sp>
               <sp who="#crispus">
                  <speaker>CRISPVS.</speaker>
                  <l>Occidimus omnes, saeua tempestas minas</l>
                  <l part="I">Intentat.</l>
               </sp>
               <sp who="#anicetus">
                  <speaker>ANI.</speaker>
                  <l part="F">Eheu quis nouus serpit furor?</l>
               </sp>
               <pb n="178"/>
               <sp who="#crispus">
                  <speaker>CRISPVS.</speaker>
                  <l>Lassata nondum cladibus nostris hydra</l>
                  <l>Sitit cruorem, faucibus siccis hians.</l>
               </sp>
               <sp who="#anicetus">
                  <speaker>ANICET.</speaker>
                  <l>Effare tandem, quod nouum fulmen tonat?</l>
               </sp>
               <sp who="#crispus">
                  <speaker>CRISPVS.</speaker>
                  <l>Carcere tenetur impio Felicitas.</l>
               </sp>
               <sp who="#anicetus">
                  <speaker>ANIC.</speaker>
                  <l>Felicitas? ô feminae pectus! bene est:</l>
                  <l>Haec mox verendos martyres coelo dabit.</l>
               </sp>
               <sp who="#crispus">
                  <speaker>CRISPVS.</speaker>
                  <l>Animosa proles matris egregia latus</l>
                  <l part="I">Stipat.</l>
               </sp>
               <sp who="#anicetus">
                  <speaker>ANIC.</speaker>
                  <l part="F">beatus martyrum coetus pio</l>
                  <l>Ibis per astra praepes euectus iugo</l>
               </sp>
               <sp who="#crispus">
                  <speaker>CRISPVS.</speaker>
                  <l>Nunc exaratas ocyus per me tibi</l>
                  <l>Mittunt tabellas, &amp; tuam implorant opem.</l>
               </sp>
               <sp who="#anicetus">
                  <speaker>ANICET.</speaker>
                  <l>O Christe nondum nostra mergetur ratis!</l>
                  <l>Generosa mater masculum superas decus.</l>
                  <l>O lecta iuuenum pectora! ô germen sacrum.</l>
                  <l>Dulces tabellae, vos pijs lachrymis rigo.</l>
                  <l>Ibo, ibo, visam carceris nigras domos.</l>
               </sp>
               <sp who="#crispus">
                  <speaker>CRIS.</speaker>
                  <l>Sed ecce prodit famulus impurios louis,</l>
                  <l>Et machinatur monstra furiosus noua,</l>
                  <l>Excede praesul, solus hic quicquid paras</l>
                  <l>Inter furores, aure suspensa legam.</l>
               </sp>
            </div>
            <pb n="179"/>
            <div type="scene" n="2">
               <stage>PONTIFEX IDOLORVM; APOLLO PROCVS Erinnae Christianae Virginis,</stage>
               <ab type="argument">
                  <ab type="p">Machinantur S. Felicitatis interitum.</ab>
               </ab>
               <sp who="#pontifex-idolorum">
                  <l>GAlilaea soboles, vomica recutiti gregis.</l>
                  <l>Inuisa diuis saeculi labes tui,</l>
                  <l>Etiamne bella caelitum misces choris?</l>
                  <l>Lerna Chelydre, flamma numerosi mali,</l>
                  <l>Multiplicatis pullulas ceruicibus;</l>
                  <l>Enecta crescis, orescis in clades tuas.</l>
                  <l>Si fulminantis dextra sic cessat louis,</l>
                  <l>Mouebo dira monstra tartarea plaga,</l>
                  <l>Totumque sede Taenarum euellam sua,</l>
                  <l>Vt te ruinis opprimat: num debui</l>
                  <l>Mactare ad aras gentis infandae greges,</l>
                  <l>Miscere natis impios artus patrum,</l>
                  <l>Largo cruore, spargere incestas dapes.</l>
                  <l>Si feriantur in malis tantis Dei,</l>
                  <l>En culter, ecce sica de sacris calens;</l>
                  <l>Qua cupida fodiat gentis Hebraeae latus.</l>
                  <l>Artus cruore perlitos scindam suo,</l>
                  <l>Rimabor exta, visceribus inhians sacris,</l>
                  <l>Flammisque tradam cupita scelerosae luis,</l>
                  <l>Et vstulata membra diripiam foco.</l>
                  <pb n="180"/>
                  <l>Vt hac Latini gaudeant praeda canes.</l>
               </sp>
               <sp who="#crispus">
                  <speaker>CRISPYS.</speaker>
                  <l>Animum aestuantem fluctibus varijs rege.</l>
                  <l>Consilia rarò dubia promouit furor.</l>
               </sp>
               <sp who="#apollo">
                  <speaker>APOL.PROC.</speaker>
                  <l>Bene est, tenetur praeda nexilibus plagis,</l>
                  <l>Mactanda diuis hostia in casses ruit.</l>
                  <l>Ego vt supinae mentis extinctas faces</l>
                  <l>Marcere patiari sorbeam crudum scelus.</l>
                  <l>Despectus, exspes vilis, irrisus, vagus,</l>
                  <l>Hiante semper gutture includam famem?</l>
                  <l>Nempe illa casta, quam mihi spondet Venus</l>
                  <l>Petita quondam forma nobilibus procis,</l>
                  <l>Felicitatis hausit afflatam luem;</l>
                  <l>Et sub magistra desipit maius nefas.</l>
                  <l>Repudia thalamis nunciat?namque aetheris</l>
                  <l>Flagrare primis ignibus coepit rudis,</l>
                  <l>Exosa terras quaerit in coelo procos.</l>
                  <l>Nempe illi amores credo sollicitant deos.</l>
                  <l>Ego probrosis lectus insidijs? ego.</l>
                  <l>Per fraudulentos qualis &amp; quantus petor</l>
                  <l>Ventosum amoris nomen, &amp; spectrum fugax</l>
                  <l>Quas &amp; quàm atroces fabula in scenas agor!</l>
                  <l>Adeone credit mentis extritum decus</l>
                  <l>Erinna, credit vindices flammas agi</l>
                  <l>Per fletum inanem spirat aeternùm dolor,</l>
                  <l>Vindictam, &amp; iras non capit cordis salum.</l>
                  <l>I, verte caecis, verte fumantem ignibus</l>
                  <pb n="181"/>
                  <l>Lectum iugalem, perque sacrificas preces</l>
                  <l>Immitte sicam, victima haec Veneri cadat</l>
                  <l>Opulenta furtis, talis hymenaeus iuuat</l>
                  <l>Rabidum dolorem! nigra lucebit face.</l>
                  <l>Megaera thalamis, sanguinis rore ebrios,</l>
                  <l>Postes Erynnis perluet. Quò te rapis?</l>
                  <l>Quid illa meruit? facinus alienum fuit.</l>
                  <l>Erinna viuat, viuat &amp; victrix mei.</l>
                  <l>Vt illa viuat scilicet? casta, integra.</l>
                  <l>Et spolia nostri appensa riuali thoro</l>
                  <l>Ostentet? amens, ebrius &amp; vacuus tui,</l>
                  <l>Adeone ferri lenta torpescit sitis?</l>
                  <l>Morietur. O dij? nesciat dextra hoc nefas,</l>
                  <l>Felicitatis scilicet totam hanc tibi</l>
                  <l>Telam doloris artifex neuit manus.</l>
                  <l>Actum est, petatur, quà iubet dulcis furor.</l>
                  <l>Per latera septem liberûm in matrem impiam</l>
                  <l>Ferrum exigatur: non leuem ludum apparo.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>O dulce gentis lumen, &amp; columen tuae!</l>
                  <l>O qui deorum numen aeternum colis!</l>
                  <l>Da fidum amoris pignus hanc dextram tui,</l>
                  <l>Hac Christianos dextera perge, opprime.</l>
               </sp>
               <sp who="#apollo">
                  <speaker>APOLLO.</speaker>
                  <l>Sed mansuetas Caesar hic aures habet.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Est incitandus.</l>
               </sp>
               <sp who="#apollo">
                  <speaker>APOLLO.</speaker>
                  <l>Non leues iras capit,</l>
                  <l>Statimque pectus frangitur clementia.</l>
               </sp>
               <pb n="182"/>
               <sp who="#pontifex-idolorum">
                  <speaker>PONT.</speaker>
                  <l>At est verendi numinis cultor pius,</l>
                  <l>Regnique vindex. &amp; suae plebis pater,</l>
                  <l>Nostras querelas audiet; certè audiet,</l>
                  <l>Si cura regni tangit &amp; superum decus.</l>
               </sp>
               <sp who="#apollo">
                  <speaker>APOLL.</speaker>
                  <l>Adeamus, ecce prome verborum faces.</l>
                  <l>Quascunque poteris, te louis numen regit:</l>
                  <l>Ego arte quicquid potero perficiam mea.</l>
               </sp>
            </div>
            <div type="scene" n="3">
               <stage>MARCVS AVRELIVS IMP. APOLLO, PONTIFEX,</stage>
               <ab type="argument">
                  <ab type="p">Suadent Imperatori Christianorum caedem.</ab>
               </ab>
               <sp who="#aurelius">
                  <speaker>M.AVR.</speaker>
                  <l>HOnesta regnum seruitus, blandum malum.</l>
                  <l><hi>Quem fors ad arces gemmeo vexit iugo.</hi></l>
                  <l><hi>Terrisque pro se Iuppiter numen dedit,</hi></l>
                  <l><hi>Aurea feroci sceptra moderatur manu;</hi></l>
                  <l><hi>Lucet smaragdis, purpurae irradiat face,</hi></l>
                  <l><hi>Et iura dicit, imperat, seruit tamen.</hi></l>
                  <l>Aetnaa sic nos pondera imperij premunt.</l>
                  <l>Si me Gelonis fata fecissent ducem,</l>
                  <l>Aut fors habenas gentis Arsacidum daret,</l>
                  <l>Hoc esse regem crederent ciues mei,</l>
                  <l>Si mihi tiaras barbara pictus manu</l>
                  <l>Ebrias amomo lamberet in orbem comas;</l>
                  <pb n="183"/>
                  <l>Si mihi superbum cingeret miles latus,</l>
                  <l>Saeuisque ferri texeret radijs diem.</l>
                  <l><hi>Non est Quirini luxus Imperij nota.</hi></l>
                  <l><hi>Decore certet pauo gemmanti nitens,</hi></l>
                  <l>Pictosque honores diuitis cauda explicet:</l>
                  <l>Virtute par est Martium niti genus;</l>
                  <l>Testor verendi numen aeternum Iouis,</l>
                  <l>Qui cuncta regno regna grauiori premit,</l>
                  <l>Haec prima spirat cura visceribus meis.</l>
               </sp>
               <sp who="#apollo">
                  <speaker>APOLLON.</speaker>
                  <l>Magnanime Caesar, gentis &amp; votum tuae,</l>
                  <l>Si quando terras Iupiter spectat, poli</l>
                  <l>Sedens in arce, te videt numen pium,</l>
                  <l>Tantoque gaudet principe, &amp; lentus bibit</l>
                  <l>Diuûm liquorem, Iupiter coelo imperat,</l>
                  <l>Marcusque terras sub Iouis nutu regit.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Commune mundi lumen, &amp; caeli decus,</l>
                  <l>Sat multa nomen posteris tradent tuum,</l>
                  <l>Quod rumor alba gemmeus penna vehet:</l>
                  <l>Sed sola pietas inserit coelo viros.</l>
               </sp>
               <sp who="#aurelius">
                  <speaker>AVREL.</speaker>
                  <l>Me prima tangit cura coelicolae Iouis,</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Tangit (fatemur) sacra Pontificum cohors.</l>
                  <l>Tuo se in ostro pascit, &amp; per te viget</l>
                  <l>Cultus deorum, &amp; sacra maiestas louis:</l>
                  <l>Sed Christiani gentis inuisae probra</l>
                  <l>Grassantur in te, &amp; iura Romulidum patris.</l>
               </sp>
               <sp who="#aurelius">
                  <speaker>AVREL.</speaker>
                  <l>Sunt comprimendi fortiter.</l>
               </sp>
               <pb n="184"/>
               <sp who="#pontifex-idolorum">
                  <speaker>PONT.</speaker>
                  <l>Rectè imperas.</l>
                  <l>Tenentur, ecce poena iam sceleri patet.</l>
               </sp>
               <sp who="#aurelius">
                  <speaker>AVREL.</speaker>
                  <l>Cùm puniuntur, morte pubescent sua</l>
               </sp>
               <sp who="#apollo">
                  <speaker>APOLLON.</speaker>
                  <l>At flamma pubem comprimet, ne se efferat.</l>
               </sp>
               <sp who="#aurelius">
                  <speaker>AVREL.</speaker>
                  <l>Si flamma &amp; ensis, quis locus clementiae?</l>
               </sp>
               <sp who="#apollo">
                  <speaker>APOLLON.</speaker>
                  <l>Hostes Deorum non manet clementia.</l>
                  <l part="I">Sunt Christiani.</l>
               </sp>
               <sp who="#aurelius">
                  <speaker>AVREL.</speaker>
                  <l part="F">Sunt tamen, credo, viri.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Sed foediores tigribus, &amp; vrsis viri.</l>
               </sp>
               <sp who="#aurelius">
                  <speaker>AVREL.</speaker>
                  <l>Saeuire in vrsos &amp; tigres non est meum.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Diuos tueri munus est, munus: tuum.</l>
               </sp>
               <sp who="#aurelius">
                  <speaker><hi>AVREL.</hi></speaker>
                  <l><hi>Dij mente gaudent integra, non sanguine.</hi></l>
               </sp>
               <sp who="#apollo">
                  <speaker>APOL</speaker>
                  <l>Cruor impiorum maximum est epulum Iouis.</l>
               </sp>
               <sp who="#aurelius">
                  <speaker>AVREL.</speaker>
                  <l>Seruare puras Pontifex debet manus.</l>
               </sp>
               <sp who="#apollo">
                  <speaker>APOLL.</speaker>
                  <l>Sacrare diti Pontifex debet reos.</l>
               </sp>
               <sp who="#aurelius">
                  <speaker>AVREL.</speaker>
                  <l>Cum poena prodest multò supplicijs reos.</l>
               </sp>
               <sp who="#pontifex-idolorum">
                  <speaker>PON.T.</speaker>
                  <l part="I">Haec poena prodest.</l>
               </sp>
               <sp who="#aurelius">
                  <speaker>AVREL.</speaker>
                  <l part="F">Christianorum gregi,</l>
                  <l>Qui morte crescunt, excetra sontis caput.</l>
               </sp>
               <pb n="185"/>
               <sp who="#apollo">
                  <speaker>APOLL.</speaker>
                  <l part="I">Nemo reuixit mortuus.</l>
               </sp>
               <sp who="#aurelius">
                  <speaker>AVREL.</speaker>
                  <l part="F">sed mortuus</l>
                  <l>Cinis, vt videtis, segete pubescit noua.</l>
               </sp>
               <sp who="#apollo">
                  <speaker>APOLLO.</speaker>
                  <l>Ferro domari, &amp; facibus hic tandem potest.</l>
               </sp>
               <sp who="#aurelius">
                  <speaker><hi>AVREL.</hi></speaker>
                  <l><hi>Violenta nunquam profuerunt iussa, sed</hi></l>
                  <l part="I"><hi>Moderata durant.</hi></l>
               </sp>
               <sp who="#pontifex-idolorum">
                  <speaker>PONT.</speaker>
                  <l part="F">Quis modus geti impiae,</l>
                  <l>Quae iura diuûm crimine incestat fero?</l>
               </sp>
               <sp who="#aurelius">
                  <speaker><hi>AVR.</hi></speaker>
                  <l><hi>Mitis potestas fortior ferro &amp; face.</hi></l>
               </sp>
               <sp who="#apollo">
                  <speaker>APOLLO.</speaker>
                  <l>Sed mite semper nutrit imperium scelus.</l>
               </sp>
               <sp who="#aurelius">
                  <speaker>AVREL.</speaker>
                  <l>Sanat diaeta, quod nequit Chirurgia.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Ferro secetur tabidi membri lues.</l>
               </sp>
               <sp who="#aurelius">
                  <speaker>AVREL.</speaker>
                  <l part="I">Possum mederi</l>
               </sp>
               <sp who="#pontifex-idolorum">
                  <speaker>PONT.</speaker>
                  <l part="F">facibus &amp; ferro potes.</l>
               </sp>
               <sp who="#aurelius">
                  <speaker>AVREL.</speaker>
                  <l>Sed qui tenentur? foeminae &amp; pueri rudes.</l>
               </sp>
               <sp who="#apollo">
                  <speaker>APOLL.</speaker>
                  <l>Si negliguntur, latiùs serpit malum.</l>
               </sp>
               <sp who="#aurelius">
                  <speaker>AVREL.</speaker>
                  <l>Hoc sexus, aetas, hoc ratio mitis vetat:</l>
               </sp>
               <sp who="#apollo">
                  <speaker>APOL.</speaker>
                  <l>Quod sexus, atque aetas vetat, leges iubent.</l>
               </sp>
               <sp who="#aurelius">
                  <speaker>AVREL.</speaker>
                  <l>Foeminea tandem poena quid laudis parit?</l>
               </sp>
               <sp who="#apollo">
                  <speaker>APOL.</speaker>
                  <l>Laus magna sonti victima fieri deo.</l>
               </sp>
               <sp who="#aurelius">
                  <speaker>AVR.</speaker>
                  <l>In tenera saeuire ingenia, non est pium.</l>
               </sp>
               <pb n="186"/>
               <sp who="#pontifex-idolorum">
                  <speaker>PONT.</speaker>
                  <l>Spernere deorum numen, est plane impium.</l>
               </sp>
               <sp who="#aurelius">
                  <speaker>AVREL.</speaker>
                  <l>Ad sana referent consilia mentem suam.</l>
               </sp>
               <sp who="#apollo">
                  <speaker>APOL.</speaker>
                  <l>Quid sanitatis in mera vesania?</l>
               </sp>
               <sp who="#aurelius">
                  <speaker><hi>AVR.</hi></speaker>
                  <l><hi>Mens foeminarum lubricos motus habet.</hi></l>
               </sp>
               <sp who="#pontifex-idolorum">
                  <speaker>PONT.</speaker>
                  <l>Nil peruicaci foemina obstinatius.</l>
               </sp>
               <sp who="#aurelius">
                  <speaker>AVR.</speaker>
                  <l>Nequeo parentem, liberos seruem pius.</l>
               </sp>
               <sp who="#apollo">
                  <speaker>APOL.</speaker>
                  <l>Sed corui (vt aiunt pessimi ouum pessimum.</l>
               </sp>
               <sp who="#aurelius">
                  <speaker>AVR.</speaker>
                  <l part="I">At lenientur.</l>
               </sp>
               <sp who="#pontifex-idolorum">
                  <speaker>PONT.</speaker>
                  <l part="F">saga ni technis suis</l>
                  <l>Iam liberorum finxit ingenium ferox:</l>
               </sp>
               <sp who="#aurelius">
                  <speaker>AVR.</speaker>
                  <l>Extrema summo poena seruetur loco.</l>
                  <l>Stat mansuetis aggredi mentem artibus,</l>
                  <l>Flecti recusant? frangere licebit probè.</l>
               </sp>
               <sp who="#crispus">
                  <speaker>CRISP.</speaker>
                  <l>Heu dira sitis, dira innocui</l>
                  <l>Sanguinis ardet corde cupido.</l>
                  <l>O flecte truces animos, rerum.</l>
                  <l>Genitor, sancti miserere Gregis.</l>
               </sp>
            </div>
            <div type="scene" n="4">
               <head>CHORVS</head>
               <argument>
                  <p>CELEBRAT</p>
                  <p>Ecclesiae Romanae triumphos sub SS. Petri &amp; Pauli auspicijs.</p>
               </argument>
               <l>IMmerge Titan oceano caput,</l>
               <l>Et conde flammas aetherea facis,</l>
               <l rend="indent">Foecunda lucis lux nitescit,</l>
               <pb n="187"/>
               <l rend="indent">Et gemino sobolescit astro.</l>
               <l>En mite Petri lumen, &amp; aureus</l>
               <l>Fraterna Paulus lumina duplicans:</l>
               <l rend="indent">Per templa coeli fornicata</l>
               <l rend="indent">Aurifluo spatiatur igne.</l>
               <l>Viui pyropi sydereae domus,</l>
               <l>Afflate vestro pectora lumine,</l>
               <l rend="indent">Quando canora fila netes</l>
               <l rend="indent">Musa mouet meliore plectro.</l>
               <l>Queis te coronis sancte senex beem?</l>
               <l>Nam Ponti arenas, &amp; vaga sydera,</l>
               <l rend="indent">Hyblaeque flores delicata</l>
               <l rend="indent">Innumeris superas trophaeis.</l>
               <l>Tu quicquid ambit Nereus, &amp; iugi</l>
               <l>Quicquid rotatu sol videt igneus,</l>
               <l rend="indent">Tu pauperis Cymba magister</l>
               <l rend="indent">Imperio moderaris vno.</l>
               <l>Aequalis astris Roma Deûm domus</l>
               <l>Per te Tonantis molle subit iugum,</l>
               <l rend="indent">Et foeta sertis laureatis</l>
               <l rend="indent">Terga tuis pedibus supinat:</l>
               <l>Tecum curules flammigeras agit,</l>
               <l>Auctus beatis Paulus adoreis,</l>
               <l rend="indent">Tecum catenati labores</l>
               <l rend="indent">Astra viro pariter dedêre.</l>
               <l>Non pullulabunt tot noua guttura,</l>
               <l>Lernae Chelydro, quot scelerum truces</l>
               <l rend="indent">Fregit cateruas, impotenti</l>
               <l rend="indent">Dum rapidus tonat ille nimbo.</l>
               <l>En toto mundi machina sedibus</l>
               <pb n="188"/>
               <l>Conuulsa, Christo bella mouet Nero,</l>
               <l rend="indent">Ad arma, cessantes ad arma</l>
               <l rend="indent">Caesar agit furiatus oestris.</l>
               <l>Inuise diuis Gorgoneum caput,</l>
               <l>Quid machinaris tela Cyclopea,</l>
               <l rend="indent">Frustraque ludis, &amp; caducos</l>
               <l rend="indent">Ingeminas per inane bombos?</l>
               <l>Non plena coecis pestibus atria</l>
               <l>Iniurioso turbine proruent</l>
               <l rend="indent">Stantem columnam, quam frequenti</l>
               <l rend="indent">Praesidio Dominus coronat.</l>
               <l>Vestri cruoris flumine perlita,</l>
               <l>Nunc purpuratis fulget honoribus,</l>
               <l rend="indent">Et vincit astrorum nitorem,</l>
               <l rend="indent">Ingenuis radiata flammis.</l>
               <l>O ter beatus sanguinis hic liquor</l>
               <l>Submurmuranti qui rigat alueo</l>
               <l rend="indent">Diuinum agellum, &amp; prata coeli</l>
               <l rend="indent">Centuplici beat vsque flore.</l>
               <l>Saluete coeli gemmea sydera.</l>
               <l>Huc &amp; volucri ferte gradum rota,</l>
               <l rend="indent">Dum terra vestris in triumphis.</l>
               <l rend="indent">Tota fremit, resonatque coelum.</l>
               <l>Candida dum puro decurrent sydera lapsu,</l>
               <l>Atque senescentes reparabunt cornua lunae,</l>
               <l>Roma sub auspicijs Christi se tollet in astra,</l>
               <l>Pacatumque reget sanctis virtutibus orbem.</l>
               <pb n="189"/>
               <l>Frigida dum solitis niuibus se vestiet aura,</l>
               <l>Dum verni fundent florum decora inclyta soles,</l>
               <l>Florebit pietas coeli victricibus armis,</l>
               <l>Perque profanatas mittet sua iura phalanges.</l>
            </div>
         </div>
      </body>
   </text>
</TEI>
