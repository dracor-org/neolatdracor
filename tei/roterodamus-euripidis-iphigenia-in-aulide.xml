<?xml version="1.0" encoding="utf-8"?>
<TEI type="dracor" xml:id="neolat000126" xml:lang="la" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Iphigenia in Aulide</title>
            <author>
               <persName xml:lang="la">Euripides</persName>
               <idno type="wikidata">Q48305</idno>
               <idno type="gnd">118531395</idno>
            </author>
            <respStmt>
               <resp>Translated by</resp>
               <persName xml:lang="la" ref="https://www.wikidata.org/entity/Q43499
                  https://d-nb.info/gnd/118530666">
                  <forename>Desiderius Erasmus</forename>
                  <surname>Roterodamus</surname>
               </persName>
            </respStmt>
            <editor>Ton Harmsen</editor>
            <editor>Paula Koning</editor>
            <respStmt>
               <resp>Converted to TEI by</resp>
               <persName>Julia Jennifer Beine</persName>
            </respStmt>
         </titleStmt>
         <publicationStmt>
            <publisher xml:id="dracor">DraCor</publisher>
            <idno type="URL">https://dracor.org</idno>
            <availability>
               <licence target="https://creativecommons.org/publicdomain/zero/1.0/">CC0
                  1.0</licence>
               <p>Copyright of the online edition in the Ceneton project edited by Ton Harmsen (c)
                  Leiden University. Thanks to Ton Harmsen for the authorisation of this
                  digitisation.</p>
            </availability>
         </publicationStmt>
         <sourceDesc>
            <bibl type="digitalSource">
               <ref target="https://www.hum2.leidenuniv.nl/Dutch/Ceneton/ErasmusIphigenia1506.html"
                  >Census Nederlands Toneel (Ceneton)</ref>
               <availability status="free">
                  <p>The editions in the website edited by Antonius Harmsen (Leiden University) are
                     public domain. See https://www.let.leidenuniv.nl/Dutch/Canonisations.html</p>
               </availability>
               <bibl type="originalSource"><author>Roterodamus, Erasmus</author>: <title type="main"
                     >Euripidis Iphigenia</title>. In: <title type="main">Euripidis Tragici poetae
                     nobilissimi Hecuba et Iphigenia. Latinae factae Erasmo Roterodamo
                     interprete</title>. <title type="sub">De quibus Ascensius. Loqui latine
                     nesciebat antea Tragoediarum scriptor excultissimus. Qui nunc camoenis eloquens
                     erasmicis Varronianae certat eloquentiae</title>. <pubPlace>Paris</pubPlace>:
                     <publisher>Jacobus Badius</publisher>
                  <date>1506</date>.</bibl>
               <relatedItem>
                  <!-- digital copy used -->
                  <bibl>
                     <ref
                        target="https://www.hum2.leidenuniv.nl/Dutch/Ceneton/Facsimiles/ErasmusEuripides1506/index.htm"
                        >Census Nederlands Toneel (Ceneton)</ref>
                     <availability status="free">
                        <p>The editions in the website edited by Antonius Harmsen (Leiden
                           University) are public domain. See
                           https://www.let.leidenuniv.nl/Dutch/Canonisations.html</p>
                     </availability>
                  </bibl>
               </relatedItem>
               <!-- occasionally collated edition -->
               <relatedItem xml:id="second-edition">
                  <bibl><author>Desiderius Erasmus Roterodamus</author>: <title>Iphigenia in Aulide
                        Euripidis</title>. Gewijzigde herdruk. <pubPlace>Venice</pubPlace>:
                        <publisher>Aldus Manutius</publisher>
                     <date>1507</date>.</bibl>
               </relatedItem>
            </bibl>
         </sourceDesc>
      </fileDesc>
      <profileDesc>
         <particDesc>
            <listPerson>
               <person xml:id="agamemnon" sex="MALE" ana="http://www.wikidata.org/entity/Q128176">
                  <persName>Agamemnon</persName>
               </person>
               <person xml:id="senex-servus" sex="MALE" role="servus">
                  <persName>Senex (servus)</persName>
               </person>
               <personGrp xml:id="chorus-ex-mulieribus-chalcidensibus" sex="FEMALE" role="chorus">
                  <name>Chorus ex mulieribus chalcidensibus</name>
               </personGrp>
               <person xml:id="menelaus" sex="MALE" ana="http://www.wikidata.org/entity/Q171839">
                  <persName>Menelaus</persName>
               </person>
               <person xml:id="clytemnestra" sex="FEMALE"
                  ana="http://www.wikidata.org/entity/Q131157">
                  <persName>Clytemnestra</persName>
               </person>
               <person xml:id="iphigenia" sex="FEMALE" ana="http://www.wikidata.org/entity/Q192673">
                  <persName>Iphigenia</persName>
               </person>
               <person xml:id="achilles" sex="MALE" ana="http://www.wikidata.org/entity/Q41746">
                  <persName>Achilles</persName>
               </person>
               <person xml:id="senex-minister" sex="MALE">
                  <persName>Senex (minister)</persName>
               </person>
               <person xml:id="nuntius" sex="MALE" role="nuncius">
                  <persName>Nuntius</persName>
               </person>
            </listPerson>
         </particDesc>
         <textClass>
            <keywords>
               <term type="genreTitle">tragedy</term>
            </keywords>
            <classCode scheme="http://www.wikidata.org/entity/">Q80930</classCode>
         </textClass>
         <creation>
            <region>
               <ref target="http://www.wikidata.org/entity/Q476033">Low Countries</ref>
            </region>
         </creation>
      </profileDesc>
   </teiHeader>
   <standOff>
      <listEvent>
         <event type="print" when="1506">
            <desc>first print</desc>
         </event>
         <event type="written" notBefore="1502" notAfter="1506">
            <desc>ca. 1502-1506</desc>
         </event>
      </listEvent>
      <listChange>
         <change when="2026-02-02">
            <desc>Scene division based on Euripidesâ€™ tragedy added by Julia Jennifer Beine.</desc>
         </change>
      </listChange>
   </standOff>
   <text>
      <front>
         <pb n="fol. A1r"/>
         <pb n="1"/>
         <titlePage>
            <docTitle>
               <titlePart type="main">Euripidis Tragici poetae nobilissimi Hecuba et Iphigenia:
                  Latinae factae Erasmo Roterodamo interprete.</titlePart>
               <titlePart type="desc">
                  <l>De quibus Ascensius.</l>
                  <l>Loqui latine nesciebat antea</l>
                  <l>Tragoediarum scriptor excultissimus:</l>
                  <l>Qui nunc camoenis eloquens erasmicis</l>
                  <l>Varronianae certat eloquentiae.</l>
               </titlePart>
            </docTitle>
         </titlePage>
         <pb n="fol. F1r"/>
         <div type="argument">
            <head>ARGUMENTUM IPHIGENIAE IN AULIDE.</head>
            <p>POstquam Graecorum duces omnes una cum classe reliquoque belli apparatu in Aulidem
               convenissent ut inde pariter ad Troiam evertendam navigarent: tanta consequuta est
               coeli tranquillitas: ut nullis flantibus ventis non esset navigandi facultas. Quare
               quum exercitus iam moleste ferret: se frustra tempus inibi terere: consultis extis
               Chalcas augur respondit: Dianae Aulidensi immolandam esse Iphigeniam Agamemnonis
               filiam. atque ita Graecos feliciter ad Ilium navigaturos. Itaque convocato exercitu
               Agamemnon persuasus a Menelao: patitur fieri decretum ut accersatur puella. Caeterum
               quo lubentius eam Clytemnestra mater mitteret: privatim fingunt titulum: quasi
               Achilli Graecorum principum optimo foret nuptura. Hoc commentum soli noverant
               Agamemnon: Menelaus: Chalcas: atque Ulysses. Atqui missis iam ad uxorem litteris
               Agamemnon: quum superioris consilii poeniteret: et filiae trucidationem ferre non
               posset: noctu clanculum alias ad uxorem litteras scribit: denuncians ne virginem
               mittat in Aulidem: in aliud enim tempus proferendas nuptias. Eas antelucano seni
               cuidam servo Argos perferendas committit exposito simul earum argumento. Verum hunc
               cum epistola Menelaus: dum et ipse ante lucem puellae adventum observat intercipit:
               et acriter cum fratre de consilii inconstantia expostulat. Interea e comitatu
               Clytemnestrae praecurrens quidam: Agamemnoni Menelao praesente nunciat: adesse in
               Aulide Iphigeniam: una cum matre et Oreste infante: neque eam rem clam esse exercitu.
               Ibi simul atque Menelaus sensit: illi iam non esse integrum filiam remittere: ficte
               fratri coepit suadere: ne virginem sua causa pateretur occidi. Dum haec inter illos
               versantur: Interim advecta est Clytemnestra cum filia: multisque modis exagitantur
               patris affectus: dum consilium de iu<pb n="fol. F1v" break="no"/><pb n="54"
                  break="no"/>gulanda filia studet celare. Qua de re dum consulturus Chalcantem
               abiisset: interea accessit Achilles expostulaturus cum Agamemnone. Salutatur a
               Clytemnestra tanquam futurus gener. Achilles demiratur. Ibi servus senex: ille cui
               litterae secundae fuerant commissae rem profert: proditque consilium regis.
               Indignatus Achilles quod ad caedem virginis suo nomine essent abusi: in concilio
               defendit eam ne perimatur. sed vincitur suffragiis. Itaque auum res ad summum
               tumultum spectare videretur: reliquo exercitu postulante puellam: contra Achille cum
               universis depugnare parato: ipsa ultro mutata sententia: suadet matri satius esse
               speciosam oppetere mortem quam ob suam unius vitam aut tot res omitti. Ducta igitur
               ad aram deae: ipsa quidem sublata est in Tauricam regionem: at eius loco cerva
               supposita est. Sacro peracto navigant Graeci.</p>
         </div>
         <div type="preface">
            <opener>
               <salute>Erasmus lectori. S.P.D.</salute>
            </opener>
            <p>Quoniam intelligebamus aliis alia placere: quo cunctis (quoadfieri posset) faceremus
               satis: simulque ipsi nihil non experiremur. in hac tragoedia vertenda: nonnihil de
               pristina illa religione remisimus. Pauloque maiorem habuimus rationem candoris et
               perspicuitatis. Praeterea in Choris imodicam metrorum variationem temperavimus: non
               nostris consulentes commodis: sed partim quod videremus tantam generum confusionem ab
               oratione soluta non multum abesse: partim quod intelligeremus et Senecam Tragicum ab
               eius rei imitatione abstinuisse.</p>
            <closer>
               <salute>Vale lector optime.</salute>
            </closer>
         </div>
         <castList>
            <head>Personae fabulae</head>
            <castItem>
               <role>Agamemnon.</role>
            </castItem>
            <castItem>
               <role>Senex</role><roleDesc>servus eius.</roleDesc>
            </castItem>
            <castItem>
               <role>Chorus</role><roleDesc>ex mulieribus chalcidensibus.</roleDesc>
            </castItem>
            <castItem>
               <role>Menelaus</role><roleDesc>frater Agamemnonis.</roleDesc>
            </castItem>
            <castItem>
               <role>Clytemnestra</role><roleDesc>uxor Agamemnonis.</roleDesc>
            </castItem>
            <castItem>
               <role>Iphigenia</role><roleDesc>filia Clytemnestrae et Agamemnonis.</roleDesc>
            </castItem>
            <castItem>
               <role>Achilles</role><roleDesc>dictus sponsus</roleDesc>
            </castItem>
            <castItem>
               <role>Senex</role><roleDesc>minister.</roleDesc>
            </castItem>
            <castItem>
               <role>Nuntius.</role>
            </castItem>
         </castList>
      </front>
      <body>
         <pb n="fol. F2r"/>
         <pb n="55"/>
         <div type="title">
            <p>Euripides Iphigenia in Aulide Graeco sermone in Latinum traducta Erasmo Roterodamo
               interprete.</p>
         </div>
         <div type="scene" n="1" subtype="prologos">
            <sp who="#agamemnon">
               <stage>Praeloquitur Agamemnon.</stage>
               <l>HOrsum senior prodi tectis.</l>
            </sp>
            <sp who="#senex-servus">
               <speaker>Senex</speaker>
               <l>Prodeo. Sed quid molire novi</l>
               <l part="I">Rex Agamemnon?</l>
            </sp>
            <sp who="#agamemnon">
               <speaker>Agame.</speaker>
               <l part="F">Mox cognoris</l>
            </sp>
            <sp who="#senex-servus">
               <speaker>Senex.</speaker>
               <l>Ocyus appropero. mea namque est</l>
               <l n="5">Multum impigra vigilque senecta</l>
               <l>Sic: ut et ipsis constet et adsit</l>
               <l>Vigor atque acies sua luminibus.</l>
            </sp>
            <sp who="#agamemnon">
               <speaker>Agame.</speaker>
               <l>Ergo quod hoc age traiicit astrum?</l>
            </sp>
            <sp who="#senex-servus">
               <speaker>Senex.</speaker>
               <l>Sirius ardens. qui Pleiadibus</l>
               <l n="10">Septemgeminis vicinus: adhuc</l>
               <l>Medio rapidus fertur coelo</l>
            </sp>
            <sp who="#agamemnon">
               <speaker>Agame.</speaker>
               <l>Hinc nulla strepit vox: non avium</l>
               <l>Sed nec Pelasgi: Taciti venti</l>
               <l>Tranquillum sternunt Euripum.</l>
            </sp>
            <sp who="#senex-servus">
               <speaker>Senex.</speaker>
               <l n="15">At tu quid ita tecta relinquis?</l>
               <l>Rex agamemnon?</l>
               <l>Aulida adhuc habet hac alta quies:</l>
               <l>Nec muris cessere excubiae:</l>
               <l>Introeamus.</l>
            </sp>
            <sp who="#agamemnon">
               <speaker>Agame.</speaker>
               <l>Tu mihi sorte</l>
               <l n="20">Felice senex esse videris.</l>
               <l>Nam felicem censeo sane</l>
               <l>Ego mortalem: quisquis tutum</l>
               <l>Ignotus et inglorius aevum</l>
               <l>Transmisit: qui vero aetatem</l>
               <l n="25">Egerunt in honoribus: horum</l>
               <l>Sortem haud duco perinde beatam.</l>
            </sp>
            <pb n="fol. F2v"/>
            <pb n="56"/>
            <sp who="#senex-servus">
               <speaker>Senex.</speaker>
               <l>Atqui in istis decus est vitae.</l>
            </sp>
            <sp who="#agamemnon">
               <speaker>Agame.</speaker>
               <l>Sed decus istud: lubrica res est.</l>
               <l>Etenim votis dulce quidem ipsus</l>
               <l n="30">Est honos: ast ubi contigit idem</l>
               <l>Tum discruciat. modo religio</l>
               <l>Divum. non sat rite peracta</l>
               <l>Labefactam subvertit vitam:</l>
               <l>Modo rursum hominum mentes variae</l>
               <l n="35">Ac difficiles prorsus acerbant.</l>
            </sp>
            <sp who="#senex-servus">
               <speaker>Senex.</speaker>
               <l>Haud ista viro in principe laudo:</l>
               <l>Non te sevit ad omnia laeta</l>
               <l>Agamemnon Atreus.</l>
               <l>Gaudere atque dolere necesse est:</l>
               <l n="40">Mortalis enim es. Sin tu nolis</l>
               <l>Tamen eveniet: sic diis placitum.</l>
               <l>At tu apposito Lumine taedae</l>
               <l>Scribis epistolium:</l>
               <l>Hoc quod manibus nunc quoque gestas.</l>
               <l n="45">Rursum deles: quicquid scriptum est.</l>
               <l>Atque obsignas: deinde resignas:</l>
               <l>Piceamque solo illidis: liquidas</l>
               <l>Fundens Lachrymas.</l>
               <l>Et sic anceps tecum varias:</l>
               <l n="50">Uti nil desit:</l>
               <l>Quo minus insanire puteris.</l>
               <l>Quid habes? Quid habes?</l>
               <l>Quae nova res. quae res nova quaeso</l>
               <l>Te rex agitat?</l>
               <l n="55">Quicquid age est: imperti nobis.</l>
               <l>Fido atque probo dixeris homini</l>
               <l>Nam tibi quondam dotis partem:</l>
               <l>Cum uxore tua me Tyndareus:</l>
               <pb n="fol. F3r"/>
               <pb n="57"/>
               <l>Misit dignum sponsae comitem.</l>
            </sp>
            <sp who="#agamemnon">
               <speaker>Agame.</speaker>
               <l n="60">Ledae obtigerunt Thestiadi tres filiae:</l>
               <l>Phoebe: Clytemnestreque quam mihi duxi ego</l>
               <l>Heleneque: at huius nuptias multi proci</l>
               <l>Petiere. iuvenes Graeciae opulentissimi.</l>
               <l>Verum hinc minae truces coortae: et mutua</l>
               <l n="65">Caedes virum imminere visa non levis:</l>
               <l>Quisquis fuisset non potitus virgine:</l>
               <l>Ita ut haesitaret mente Tyndareus pater</l>
               <l>Utrum daret: an non daret: nimirum agens</l>
               <l>Sibi res ut ista cederet prosperrime.</l>
               <l n="70">Atque interim illud venit in mentem viro:</l>
               <l>Uti coirent iureiurando proci:</l>
               <l>Atque inter ipsos iungerent dextras: ad haec</l>
               <l>Adolenda: divum ponerent aris sacra:</l>
               <l>Ac semetipsi astringerent: diris ad id</l>
               <l n="75">Caput obligantes imprecationibus:</l>
               <l>Ut quisquis esset ea potitus coniuge:</l>
               <l>Huic adessent vindicaturi simul</l>
               <l>Si quisquam eam per vim raperet ex aedibus</l>
               <l>Depellerentque possidentem a coniuge:</l>
               <l n="80">Belloque adorti: civitatem excinderent</l>
               <l>Armis: perinde pelasgicam atque barbaram.</l>
               <l>Ubi foedere autem sunt adacti: ac denique</l>
               <l>Astutus ex animi sui sententia</l>
               <l>Persuasit illis arte et ingenio senex:</l>
               <l n="85">Gnatae facit ius. uti procis ex omnibus:</l>
               <l>Deligeret unum quemlibet sibi virum:</l>
               <l>Quocumque grata ferret aura Cypridis.</l>
               <l>Menelaon illa deligit: et o si foret</l>
               <l>Nunquam potitus. dein profectus Ilio</l>
               <l n="90">Lacedaemona: ille qui arbiter pridem trium</l>
               <pb n="fol. F3v"/>
               <pb n="58"/>
               <l>Fuerat dearum (vulgo ut homines dictitant)</l>
               <l>Insignis: ac nitens amictu florido:</l>
               <l>Auroque fulgens: barbarum videlicet</l>
               <l>Luxum atque cultum gentis ostentans suae:</l>
               <l n="95">Amans amantem fugit abreptam vehens</l>
               <l>Helenen. et Idae abduxit ad bubilia.</l>
               <l>Menelaus itaque solus e graiis. gravi</l>
               <l>Ira furens. vetusta soceri foedera</l>
               <l>Testatus: esse ius et aequum praedicat:</l>
               <l n="100">Uti ferant iniuria laesis opem.</l>
               <l>Hic ergo Danaum turba: Marte percita</l>
               <l>Capessit arma. arctosque in Aulidis sinus</l>
               <l>Convenit huc: et ratibus: et scutis simul</l>
               <l>Instructa: equisque curribusque plurimis.</l>
               <l n="105">Hinc me ducem legere Menelai vice:</l>
               <l>Quia frater essem. Sed utinam loco mei</l>
               <l>Alii hoc honoris contigisset cuipiam.</l>
               <l>At nunc coactis undiquaque copiis:</l>
               <l>Hac ociosi desidemus Aulide:</l>
               <l n="110">Quod navigandi copiam venti negent.</l>
               <l>Chalcasque vates mussitans tacitus diu</l>
               <l>Respondit: Iphigeniam ego cui pater</l>
               <l>Divae immolandam huiusce praesidi loci.</l>
               <l>Ita navigandi Copiam Graiis fore:</l>
               <l n="115">Simulque Troiae diruenda moenia:</l>
               <l>Hanc si immolassent. Sin minus: tum non fore.</l>
               <l>At ego haec ut audio. Iubeo voce publica</l>
               <l>Dimittat omnem Talthybius exercitum:</l>
               <l>Utqui illud animo facinus haud unquam meo</l>
               <l n="120">Laturus essem: gnatam uti perimerem meam</l>
               <l>Totas ibi artes frater intentans mihi: ac</l>
               <l>Expertus omneis persuadendi vias:</l>
               <pb n="fol. F4r"/>
               <pb n="59"/>
               <l>Tandem impulit me: atrox ut auderem nephas.</l>
               <l>Egoque litteris ad uxorem datis</l>
               <l n="125">Quo filiam huc transmittat impero. velut</l>
               <l>Nupturam Achilli: et dignitatem exaggerans</l>
               <l>Viri. negansque hunc velle iunctis copiis</l>
               <l>Cum classe Achivum solvere in Phrygas simul</l>
               <l>Nisi sponsa nostra detur in Phthiam domo</l>
               <l n="130">Commentus hanc persuasionem ad coniugem</l>
               <l>Meam: puellae obtexo falsas nuptias.</l>
               <l>At haec ut habeant: soli Achivum novimus:</l>
               <l>Menelaus: ego: Chalcas: Ulysses. Caeterum</l>
               <l>Quae tum parum bene statueram: nunc has bene</l>
               <l n="135">Recanto corrigoque per tabellulas:</l>
               <l>Quas me sub umbra videras noctis senex</l>
               <l>Revincientem: et colligantem denuo.</l>
               <l>Sed eia ad Argos hanc epistolam ferens</l>
               <l>Concede. Quicquid intus occultant rei</l>
               <l n="140">Caera silentibus exaratum litteris:</l>
               <l>Sermone id omne prorsus exponam tibi.</l>
               <l>Es enim fidelis coniugi ac domui meae.</l>
               <l>Has iterum tibi mitto tabellas</l>
               <l>Ledae germen.</l>
            </sp>
            <sp who="#senex-servus">
               <speaker>Senex.</speaker>
               <l n="145">Fare. enarra: quo: voce: tuis</l>
               <l>Scriptis consentanea dicam.</l>
            </sp>
            <sp who="#agamemnon">
               <speaker>Agame.</speaker>
               <l>Ne gnatam horsum transmitte tuam:</l>
               <l>Ad sinuosam Euboiae rupem</l>
               <l>Aulin tacitam.</l>
               <l n="150">Siquidem taedas virginis aliud</l>
               <l>Nunc in tempus producemus.</l>
            </sp>
            <sp who="#senex-servus">
               <speaker>Senex.</speaker>
               <l>At sponsa frustratus Achillis.</l>
               <l>Nonne minaces animos tollet:</l>
               <l>In te atque tuam simul uxorem?</l>
               <pb n="F4v"/>
               <pb n="60"/>
               <l n="155">Hinc etiam instat grave discrimen.</l>
               <l>cedo.cedo Cedo. quid censes?</l>
            </sp>
            <sp who="#agamemnon">
               <speaker>Agame.</speaker>
               <l>Nomen non rem praebet Achilles:</l>
               <l>Neque cognovit de coniugio.</l>
               <l>Quodque dolo nos agimus: nescit.</l>
               <l n="160">Neque quod finxi gnatam thalamo</l>
               <l>Ipsi iuncturam esse iugali.</l>
            </sp>
            <sp who="#senex-servus">
               <speaker>Senex.</speaker>
               <l>Dira parabas rex Agamemnon:</l>
               <l>Itane prolem nomine ficto</l>
               <l>Sponsae: fueras Danais produ-</l>
               <l n="165">cturus: ut esset victima divae?</l>
            </sp>
            <sp who="#agamemnon">
               <speaker>Agame.</speaker>
               <l>Hei misero mihi mente errabam.</l>
               <l>Eheu tristem trahor in luctum.</l>
               <l>Sed iam celeri procurre pede:</l>
               <l>Neque te quicquam tardet euntem</l>
               <l n="170">Serior aetas.</l>
            </sp>
            <sp who="#senex-servus">
               <speaker>Senex.</speaker>
               <l>Rex accelero.</l>
            </sp>
            <sp who="#agamemnon">
               <speaker>Agame.</speaker>
               <l>Neve ad fontes arbore multa</l>
               <l>Nunc desideas lentus opacas:</l>
               <l>Neu te blandus subigat somnus.</l>
            </sp>
            <sp who="#senex-servus">
               <speaker>Senex.</speaker>
               <l>Quin verba bona o rex eloquitor.</l>
            </sp>
            <sp who="#agamemnon">
               <speaker>Agame.</speaker>
               <l n="175">Undique sectam scrutare viam:</l>
               <l>Circum actis observans oculis:</l>
               <l>Ne qua fallat te mea coniunx:</l>
               <l>Curru praetervecta volucri:</l>
               <l>Gnatam rhedis huc deportans</l>
               <l n="180">Danaum ad classem.</l>
            </sp>
            <sp who="#senex-servus">
               <speaker>Senex.</speaker>
               <l part="I">Fiet.</l>
            </sp>
            <sp who="#agamemnon">
               <speaker>AGA.</speaker>
               <l part="F">Iam te proripe septis.</l>
               <l>Nam si vecta occurrerit illa:</l>
               <l>Adversa domum frena reflectes:</l>
               <l>Ad Cyclopia moenia tendens.</l>
            </sp>
            <sp who="#senex-servus">
               <speaker>Senex.</speaker>
               <l n="185">Atqui fiet. ut haec referenti</l>
               <l>Dicta: fidem mihi sint habiturae:</l>
               <pb n="F5r"/>
               <pb n="61"/>
               <l>Tum tua filia: tum tua coniunx?</l>
            </sp>
            <sp who="#agamemnon">
               <speaker>Agame.</speaker>
               <l>Symbolon hoc: quod in hisce tabellis</l>
               <l>Portas serva:</l>
               <l n="190">Fuge. Iam lux albescit: et aurora</l>
               <l>Ignea surgit:</l>
               <l>Ac phoebeae flamma quadrigae.</l>
               <l>Hanc operam mihi sume iuvando</l>
               <l>Nemo ex omni parte beatus:</l>
               <l n="195">Nunquam siquidem natus quisquam est:</l>
               <l>Cui nil fuerit quod cruciaret.</l>
            </sp>
         </div>
         <div type="scene" n="2" subtype="parodos">
            <sp who="#chorus-ex-mulieribus-chalcidensibus">
               <speaker>Chorus mulierum Chalcidensium</speaker>
               <l>Modo profecta Chalcide patria:</l>
               <l>Quae semper arcto tunditur aequore:</l>
               <l>Ubi marino interflua gurgiti</l>
               <l n="200">Arethusa: puro vitrea flumine:</l>
               <l>Rigat arva: veni littus ad Aulidis</l>
               <l>Euripicos emensa fluctus:</l>
               <l>Agmina graiugenum ut viderem:</l>
               <l>Classemque pelasgum</l>
               <l n="205">Semideum: quandoquidem</l>
               <l>Ad Phrygiae pergama Troiae</l>
               <l>Iam mille Graium navibus additi</l>
               <l>Nostri mariti: clarum Agamemnonem: et</l>
               <l>Flavicomum Menelaum</l>
               <l n="210">Comitantur: una ut Tyndaridem petant.</l>
               <l>Quam pastor Eurotae ad virentes</l>
               <l>Plurima arundine ripas</l>
               <l>Idaeus rapuit Paris.</l>
               <l>Praemia: quae Venus</l>
               <l n="215">Donarat illi: tunc ubi levium</l>
               <l>Ad fontium vivas scatebras:</l>
               <l>Cum Iunone Iovis coniuge maximi</l>
               <pb n="fol. F5v"/>
               <pb n="62"/>
               <l>Et cum belligera Pallade principis</l>
               <l>De laude formae Cypria mollium</l>
               <l n="220">Mater blanda cupidinum</l>
               <l>Certaret. Atqui per Triviae nemus:</l>
               <l>Lucumque crebris perpetuo sacris</l>
               <l>Halantem venio. mi tenera interim</l>
               <l>Dum sic conspicior viris:</l>
               <l n="225">Repens obortus</l>
               <l>Suffundit ora purpureus pudor:</l>
               <l>Multiiugos clypeos aventi</l>
               <l>Cernere: et armigerorum</l>
               <l>Ferrea castra pelasgum.</l>
               <l n="230">Bellaces item equos cernere: et acrium</l>
               <l>Agmina densa virum.</l>
               <l>Ac conspexi equidem duos</l>
               <l>Tentoriis in iisdem</l>
               <l>Aiaces. patris hunc germen Oilei</l>
               <l n="235">Hunc Telamone satum.</l>
               <l>Iuge decus Salaminiis.</l>
               <l>Necnon Protesilaum</l>
               <l>His pariter assidentem:</l>
               <l>Collusitantes tessararum</l>
               <l n="240">Iactibus omniiugis.</l>
               <l>Conspexi Palamedem</l>
               <l>Quem neptunia proles</l>
               <l>Produxit: nec non viribus ac manu</l>
               <l>Insignem Diomedem.</l>
               <l n="245">Oblectantem animos iactibus aenei</l>
               <l>Disci. Nec procul hoc Merionem: inclytam</l>
               <l>Gradivi sobolem patris.</l>
               <l>Miraculum mortalibus.</l>
               <l>Et laertiaden: profectum</l>
               <pb n="fol. F6r"/>
               <pb n="63"/>
               <l n="250">Montuosa ab insula.</l>
               <l>Necnon Nirea: quo nemo pelasgica</l>
               <l>Inter pulchrior agmina.</l>
               <l>Tum cursu: et volucri pedum</l>
               <l>Ventis cum rapidis fuga</l>
               <l n="255">Decertare potentem</l>
               <l>Achillem. dea quem progenuit Thetis:</l>
               <l>Chiron finxit et educavit:</l>
               <l>Vidi littoreis in harenis</l>
               <l>Armis onustum currere.</l>
               <l n="260">Certabat autem cum citis quadrigis:</l>
               <l>Cursu volans pedestri.</l>
               <l>Et antevertens deproperat statae</l>
               <l>Laudem tollere palmae.</l>
               <l>Eumelus acris inter</l>
               <l n="265">Ista pheretiades</l>
               <l>Quadrigae moderator</l>
               <l>Exclamat. huic profecto</l>
               <l>Vidi equas pulcherrimas:</l>
               <l>Frenisque pictas aureis:</l>
               <l n="270">Stimulo incitante cursum</l>
               <l>Vastum celerare per aequor</l>
               <l>Partim arcuato suppositas iugo</l>
               <l>Albis terga notis devariantibus:</l>
               <l>Partim hinc et hinc aequalibus additas</l>
               <l n="275">Extra iugum catenis</l>
               <l>Obliquos glomerare flexus:</l>
               <l>Rufis conspicuas pilis.</l>
               <l>Porro cruribus imis:</l>
               <l>Qua talum premit ungula:</l>
               <l n="280">Diverso varias colore</l>
               <l>Iuxta has in armis Aeacides gradu</l>
               <pb n="fol. F6v"/>
               <pb n="64"/>
               <l>Fertur cito. saepe volubili</l>
               <l>Canto propinquus. ferundoque</l>
               <l>Proximus axi.</l>
               <l n="285">Post haec numerosae</l>
               <l>Classis pervenio trabes:</l>
               <l>Spectaculum ingens: nec recitabile</l>
               <l>Quo mihi blanda voluptas</l>
               <l>Foemineos oculos</l>
               <l n="290">Gratissima tuendi</l>
               <l>Illecebra satiaret.</l>
               <l>Cornuque dextrum Myrmidonum manus:</l>
               <l>Quae Phthii ducis</l>
               <l>Militat auspiciis:</l>
               <l n="295">Quinquaginta agitans carinas:</l>
               <l>Pernices rapidasque tenebat:</l>
               <l>Porro in eminentium</l>
               <l>Puppium fastigiis</l>
               <l>Sculptiles auro: deae:</l>
               <l n="300">Aequoris: Nereides</l>
               <l>Stabant. nempe Achileiae</l>
               <l>Signa cohortis.</l>
               <l>Atque his ordine proxima:</l>
               <l>Paribus recincta remis</l>
               <l n="305">Classis stabat Achivum.</l>
               <l>Quos Mecistiades agebat</l>
               <l>Capaneoque satus</l>
               <l>Bellator Sthelenus. dehinc</l>
               <l>Proles inclyta Thesei</l>
               <l n="310">Quinquies denas agens</l>
               <l>Dite ex Atthide naves:</l>
               <l>Per seriem positas</l>
               <l>In statione: tenet.</l>
               <pb n="fol. G1r"/>
               <pb n="65"/>
               <l>Harum in puppibus eminebat</l>
               <l n="315">Pallas diva: volucribus</l>
               <l>Nixa quadrigis:</l>
               <l>Signum bene ominatum</l>
               <l>Visuque faustum navitis.</l>
               <l>Boeotiorum bellicum</l>
               <l n="320">Rursus apparatum</l>
               <l>Quinquies decem rates</l>
               <l>Vidi fluctisecas: citasque</l>
               <l>Adprobe decoratas</l>
               <l>Signis: quippe minacibus</l>
               <l n="325">Cadmus in rostris erat:</l>
               <l>Fulvum tenens draconem.</l>
               <l>At cohorti nauticae</l>
               <l>Terrigena praeerat</l>
               <l>Imperator Leitus:</l>
               <l n="330">Phocys cui patria tellus.</l>
               <l>Pone illos. totidem navibus e Locris</l>
               <l>Advectis sequitur gnatus Oilei:</l>
               <l>Throniaca urbe profectus.</l>
               <l>Caeterum e Cyclopiis</l>
               <l n="335">Satus Atreo/ Mycenis</l>
               <l>Centum rates agebat:</l>
               <l>Denso refertas milite.</l>
               <l>Huic aderat pariter</l>
               <l>Ductor Adrastus:</l>
               <l n="340">Nempe amicus amico</l>
               <l>Uti/ quae domo relicta</l>
               <l>Barbaras Phrygum</l>
               <l>Fuerat sequuta nuptias:</l>
               <l>Vindicaret Tyndarim.</l>
               <l n="345">Ad haec pylo profecti</l>
               <pb n="fol. G1v"/>
               <pb n="66"/>
               <l>Nestoris Gerenii</l>
               <l>Vidi rateis. in puppibus arduis</l>
               <l>Insigni stabat vice: taurico</l>
               <l>Alpheus ore fictus:</l>
               <l n="350">Qui pylios celer:</l>
               <l>Dissecat agros.</l>
               <l>Bissenis aderant navibus insuper:</l>
               <l>Aenianorum cohors.</l>
               <l>His praefectus Iuneus.</l>
               <l n="355">Hos item sequuntur:</l>
               <l>Euryto duce:</l>
               <l>Optimates Elidis.</l>
               <l>Quos universa plebes</l>
               <l>Dicit Epeos.</l>
               <l n="360">Agmenque agebant albiremae</l>
               <l>Phyliaci manipli.</l>
               <l>His ductor praeerat Meges</l>
               <l>Quem miserant Echinae</l>
               <l>Insulae: appellentibus</l>
               <l n="365">Periculosae navitis.</l>
               <l>Ast Aiax Salaminiae</l>
               <l>Urbis alumnus:</l>
               <l>Cornu iunxit utrumque:</l>
               <l>Dextrum atque levum: cominus admovens</l>
               <l n="370">Bissenas rates</l>
               <l>Praecipites: agilesque. et</l>
               <l>Ultimus agmina clausit.</l>
               <l>Sic ut inaudii.</l>
               <l>Nam classicam catervam</l>
               <l n="375">His ipsa vidi oculis.</l>
               <l>Adversus hancce barbaras</l>
               <l>Quicunque dux phalanges</l>
               <pb n="67"/>
               <l>Committet: is salvus domum</l>
               <l>Nunquam est rediturus opinor.</l>
               <l n="380">Illic itaque navalium</l>
               <l>Audii vidique</l>
               <l>Agminum cohortes.</l>
               <l>Atque haec memor reporto</l>
               <l>Hinc ad meos penates</l>
               <l n="385">Percepta de pelasgum</l>
               <l>Convocatis copiis.</l>
            </sp>
         </div>
         <div type="scene" n="3" subtype="epeisodion">
            <sp who="#senex-servus">
               <speaker>Senex.</speaker>
               <l>Menelae iam audes graviaque ac immania</l>
               <l>Audere quae te neutiquam licet aut decet.</l>
            </sp>
            <sp who="#menelaus">
               <speaker>Menela.</speaker>
               <l>Abi: nimis profecto heris fidelis es.</l>
            </sp>
            <sp who="#senex-servus">
               <speaker>Senex.</speaker>
               <l n="390">Mihi exprobrasti probrum honestum scilicet.</l>
            </sp>
            <sp who="#menelaus">
               <speaker>Menela.</speaker>
               <l>Iam vapulabis eiulans ac flens mihi:</l>
               <l>Quae te nefas patrare: si patraveris.</l>
            </sp>
            <sp who="#senex-servus">
               <speaker>Senex.</speaker>
               <l>Te solvere tablas non decet: quas ego fero.</l>
            </sp>
            <sp who="#menelaus">
               <speaker>Menela.</speaker>
               <l>Neque ferre Achivis te decet cunctis malum.</l>
            </sp>
            <sp who="#senex-servus">
               <speaker>Senex.</speaker>
               <l n="395">Contendis haec frustra. has sed amittas mihi.</l>
            </sp>
            <sp who="#menelaus">
               <speaker>Menela.</speaker>
               <l part="I">Haud quaquam omittam.</l>
            </sp>
            <sp who="#senex-servus">
               <speaker>SEN.</speaker>
               <l part="F">Sed nec ego remisero.</l>
            </sp>
            <sp who="#menelaus">
               <speaker>Menela.</speaker>
               <l>Sceptro tuum tibi mox cruentabo caput.</l>
            </sp>
            <sp who="#senex-servus">
               <speaker>Senex.</speaker>
               <l>At pulchrum heri, vel mortem obire gratia.</l>
            </sp>
            <sp who="#menelaus">
               <speaker>Menela.</speaker>
               <l>Omitte. multa servus homo verba hic facis?</l>
            </sp>
            <sp who="#senex-servus">
               <speaker>Senex.</speaker>
               <l n="400">Agamemnon here. vim patimur. hic epistolam</l>
               <l>Tuam manu violentus extorsit mea:</l>
               <l>Aequi nec ulla huic ratio constat nec boni.</l>
            </sp>
            <sp who="#agamemnon">
               <speaker>Agame.</speaker>
               <l>Hem quid tumulti in foribus aut convicii?</l>
            </sp>
            <sp who="#senex-servus">
               <speaker>Senex.</speaker>
               <l>Meum potius atque huius est rem dicere.</l>
            </sp>
            <sp who="#agamemnon">
               <speaker>Agame.</speaker>
               <l n="405">Caeterum Menelae/ cum isthoc causa quae tibi incidit?</l>
               <l>Litis et contentionis: quurque vi trahis meum?</l>
            </sp>
            <sp who="#menelaus">
               <speaker>Menela.</speaker>
               <l>Aspice in nos recta: ut hoc capiam loquendi exordium.</l>
            </sp>
            <sp who="#agamemnon">
               <speaker>Agame.</speaker>
               <l>Num verebor lumina in te tollere Atreosatus?</l>
            </sp>
            <sp who="#menelaus">
               <speaker>Menela.</speaker>
               <l>Hasce num tabulas vides: scripti ministras pessimi?</l>
            </sp>
            <pb n="fol. G2v"/>
            <pb n="68"/>
            <sp who="#agamemnon">
               <speaker>Agame.</speaker>
               <l n="410">Video. quamprimum sed istas manibus amittas tuis.</l>
            </sp>
            <sp who="#menelaus">
               <speaker>Menela.</speaker>
               <l>Non prius: quam quicquid intus: aperiam cuncto agmini.</l>
            </sp>
            <sp who="#agamemnon">
               <speaker>Agame.</speaker>
               <l>Itane scis/ quae neutiquam te fas erat cognoscere?</l>
               <l>Idque refractis (opinor) epistolae signaculis?</l>
            </sp>
            <sp who="#menelaus">
               <speaker>Menela.</speaker>
               <l>Aperiens videlicet quo te malorum denique</l>
               <l n="415">Pudeat ac pigescat horum. quae patrasti clanculum.</l>
            </sp>
            <sp who="#agamemnon">
               <speaker>Agame.</speaker>
               <l>Verum eas ubi nactus? O dii mentis impudentiam.</l>
            </sp>
            <sp who="#menelaus">
               <speaker>Menela.</speaker>
               <l>Nempe dum cautus tuam servo: operiorque filiam:</l>
               <l>Nunquid Argis adveniret ad Pelasgum copias.</l>
            </sp>
            <sp who="#agamemnon">
               <speaker>Agame.</speaker>
               <l>Caeterum qui convenit: tu res ut observes meas?</l>
               <l n="420">Obsecro an non est viri isthuc impudentis et improbi?</l>
            </sp>
            <sp who="#menelaus">
               <speaker>Menela.</speaker>
               <l>Sic enim tulit voluntas. Servus haud sum ego tibi.</l>
            </sp>
            <sp who="#agamemnon">
               <speaker>Agame.</speaker>
               <l>Ista non indigna: gravia: nec ferenda scilicet?</l>
               <l>Itane non sinar morari propriis in aedibus?</l>
            </sp>
            <sp who="#menelaus">
               <speaker>Menela.</speaker>
               <l n="425">Varia sentis: nunc quidem illud: alia dudum: aliud statim.</l>
            </sp>
            <sp who="#agamemnon">
               <speaker>Agame.</speaker>
               <l>Dicta phaleras. est malum autem docta lingua pestilens.</l>
            </sp>
            <sp who="#menelaus">
               <speaker>Menela.</speaker>
               <l>Varia mens iniqua res est. atque amicis abdita.</l>
               <l>Iamque te verbis revincam. tu per iracundiam</l>
               <l>Vera ne negato. non ego te admodum laudavero.</l>
               <l n="430">Scin creari ubi studebas: dux Achivum ad Ilium:</l>
               <l>Fronte sic specieque nolens: sed animo sane volens:</l>
               <l>Quam tum eras submissus: omnem prensitando dexteram:</l>
               <l>Ac fores habens patentes cuilibet popularium:</l>
               <l>Et salutans ordine omnes quisquis esset obvius:</l>
               <l n="435">Si quis etiam noluisset? hunc honorem quaeritans</l>
               <l>Emere: comitate morum a multitudine civium?</l>
               <l>Ast ut imperio es potitus: non es iisdem moribus</l>
               <l>Nec vicissim ut ante/ amicus iis manes: qui se tibi</l>
               <l>Praestitere dudum amicos. Sed aditu superbus ac</l>
               <l n="440">Fastuosus abditusque delites in aedibus.</l>
               <l>At suos mutare mores haud decet probum virum.</l>
               <l>Posteaquam splendidis donatus est honoribus.</l>
               <pb n="fol. G3r"/>
               <pb n="69"/>
               <l>Maxime sed tunc amicis esse firmum convenit:</l>
               <l>Quando maxime iuvare iam potest felicior.</l>
               <l n="445">Haec tibi primum opprobravi: primum ubi experior malum.</l>
               <l>Deinde in Aulin ut appulisti: omnisque graium exercitus.</l>
               <l>Nullus es. sed abnegante prosperum cursum mari:</l>
               <l>Ilico fortuna quam dii miserant: te perditum</l>
               <l>Mente constravit. Pelasgi at inter haec dimittier</l>
               <l n="450">Flagitant classem: negantes esse consilii sibi:</l>
               <l>Ut diutius laborem frustra in Aulide trahant.</l>
               <l>Fama porro quam fuisset foeda et infelix tibi:</l>
               <l>Quanta item perplexitas animique consternatio:</l>
               <l>Mille quum praefectus esses imperator navibus:</l>
               <l n="455">Ni phrygum campos replesses bellicoso milite?</l>
               <l>Meque consulis quid ageres: quamve reperires viam:</l>
               <l>Ne tibi regno abdicato: famae et occideret decus.</l>
               <l>Hinc ubi inter sacra vates filiam edixit tuam</l>
               <l>Immolandam Artemidi Chalcas: utque ita Danais fore</l>
               <l n="460">Cursum ad Ilium sequundum: mente gavisus: lubens</l>
               <l>Te immolaturum puellam pollicebaris deae:</l>
               <l>Ac volens: non vi coactus (hoc caveto dixeris)</l>
               <l>Coniugi iubes: ut horsum filiam mittat tuam.</l>
               <l>Nomine hoc: quo tanquam Achilli sponsa nuberet viro.</l>
               <l n="465">Nunc repente versus: alias mittis immemor schedas:</l>
               <l>Filiae nec iam futurus dirus occisor tuae.</l>
               <l>Age: sed hic est ipsus aether testis atque conscius:</l>
               <l>Ista qui te pollicentem vidit atque exaudiit.</l>
               <l>Accidit nimirum idem isthuc plurimis mortalibus:</l>
               <l n="470">In capessendis negociis qui quidem enixe: quoad</l>
               <l>Assequantur elaborant: deinde foede deserunt.</l>
               <l>Idque partim incogitanti civium vecordia:</l>
               <l>Partim item merito atque iure: quando non idonei</l>
               <l>Nempe reperiuntur ipsi: rem tueri publicam.</l>
               <pb n="fol. G3v"/>
               <pb n="70"/>
               <l n="475">Ego potissimum inauspicatae Graeciae vicem gemo:</l>
               <l>Quae patrare insigne quiddam et gloriosum in barbaros</l>
               <l>Perditos conata dudum: iam tua causa: ac tuae</l>
               <l>Gnatae: eis risum movebit scilicet foedissimum.</l>
               <l>Neminem loci crearim praesidem: aut belli ducem:</l>
               <l n="480">Seu rei: seu dignitatis: officive gratia:</l>
               <l>Mente duntaxat sagaci oportet esse praeditum hunc</l>
               <l>Bellicam qui rem administret civitatis nomine.</l>
               <l>Quippe princeps ille: quisquis praeeminet prudentia.</l>
               <l>Chorus. Res dira verbis invicem altercarier:</l>
               <l n="485">Dictisque fratres dimicare mutuis:</l>
               <l>Si quando lis inciderit aut contentio.</l>
            </sp>
            <sp who="#agamemnon">
               <speaker>Agame.</speaker>
               <l>Bene tibi Menelae contra iam volo maledicere:</l>
               <l>Idque paucis: ne cui parum pudenter. ac nimis</l>
               <l>Inverecunde putemur agere: sed modestius</l>
               <l n="490">Tibi loquemur: quippe fratri: nam vir improbus quidem</l>
               <l>Is mihi videtur esse: qui vereri non solet.</l>
               <l>Cedo mihi: quid acerba spiras? sic cruento lumine?</l>
               <l>Quis nocet tibi? quid ve factum est? anne raptae coniugis</l>
               <l>Recipere praeclara sane concupis cubilia?</l>
               <l n="495">Non tibi hoc praestare nostrum est. nam tuorum tu tibi</l>
               <l>Ipsus author es malorum. deinde commissi obsecro</l>
               <l>Ipse quod nunquam patrarim: innoxius poenas luam?</l>
               <l>Anne honor te noster urit? at venustam coniugem</l>
               <l>Misso honesto aequo bonoque vis tenere amplexibus:</l>
               <l n="500">Nam viri mali improbique sunt voluptates malae.</l>
               <l>Ego quod antehac ista non perpenderim consultius:</l>
               <l>Sanus haud sum: an verius tu? quippe qui connubio</l>
               <l>Quum sies malo levatus: denuo repetas miser:</l>
               <l>Posteaquam diis sequundis: res bene obtigerit tibi.</l>
               <l n="505">Sed proci olim tibi Tyndarea deierarunt foedera:</l>
               <l>Improbi: nequam: et superbis imminentes nuptiis:</l>
               <pb n="fol. G4r"/>
               <pb n="71"/>
               <l>Ista spes est. ast ego ipsos arbitror magis deos</l>
               <l>Illud effecisse: quam te vimve consilii tui.</l>
               <l>Quos agens bellum conspicare. nam reor fore: ut scias:</l>
               <l n="510">Mente vecordi inita prave: vique adacta foedera.</l>
               <l>Caeterum meos ego non liberos mactavero.</l>
               <l>Ac tuo quidem arbitratu commodoque scilicet:</l>
               <l>Coniugis vindicta fiet: praeter aequum pessimae?</l>
               <l>Me dies noctesque moestis lachrymis confecerint:</l>
               <l n="515">Impia interim patrantem: et aequitati dissona:</l>
               <l>In meos quos ipse sevi sustulique liberos?</l>
               <l>Haec brevi tibi dicta sunto plana et expedita: sin</l>
               <l>Sapere recte tu recuses: mea bene statuam tamen.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Diversa dictis ista superioribus</l>
               <l n="520">Relata sunt: at illud admonent probe:</l>
               <l>Vim propriis esse abstinendam a liberis.</l>
            </sp>
            <sp who="#menelaus">
               <speaker>Menela.</speaker>
               <l part="I">Proh habeo amicum neminem infelix.</l>
            </sp>
            <sp who="#agamemnon">
               <speaker>AGA.</speaker>
               <l part="F">habes</l>
               <l>Qui sunt amici ni velis evertere.</l>
            </sp>
            <sp who="#menelaus">
               <speaker>Menela.</speaker>
               <l>Ubi te arguis mihi patre communi satum?</l>
            </sp>
            <sp who="#agamemnon">
               <speaker>Agame.</speaker>
               <l n="525">At sapere tecum cupio non furere simul.</l>
            </sp>
            <sp who="#menelaus">
               <speaker>Menela.</speaker>
               <l>Dolere amicos tamen oportet mutuum.</l>
            </sp>
            <sp who="#agamemnon">
               <speaker>Agame.</speaker>
               <l>Tum accerse: quum iuvare vis: non laedere.</l>
            </sp>
            <sp who="#menelaus">
               <speaker>Menela.</speaker>
               <l>Censes in his non adiuvandam Graeciam?</l>
            </sp>
            <sp who="#agamemnon">
               <speaker>Agame.</speaker>
               <l>At ista tecum quopiam insanit deo.</l>
            </sp>
            <sp who="#menelaus">
               <speaker>Menela.</speaker>
               <l n="530">Sceptris tumescis: fratre deserto tuo.</l>
               <l>Ego porro ad alias verto me artes quaspiam:</l>
               <l part="I">Aliosque amicos:</l>
            </sp>
            <sp who="#nuntius">
               <speaker>NUNCIUS</speaker>
               <l part="F">Dux achivi exercitus</l>
               <l>Agamemnon: adsum filiae advector tuae:</l>
               <l>Pridem Iphigeniam quam vocasti in aedibus.</l>
               <l n="535">Comes ipsa venit virginis mater: tua</l>
               <l>Coniunx Clytemnestre, tuum una filium</l>
               <pb n="fol. G4v"/>
               <pb n="72"/>
               <l>Ducens Orestem. quo voluptatem tibi</l>
               <l>Conspectus horum pariat: ut qui iam diu</l>
               <l>Procul a tuis agas foris penatibus.</l>
               <l n="540">Sed quod viam longam confecerint: apud</l>
               <l>Lymphas nitentes fontis Euryti manent.</l>
               <l>Simul a viae labore respirant gravi</l>
               <l>Ipsae iugales: quas quidem dimisimus</l>
               <l>In pascuae virentis herbidum sinum:</l>
               <l n="545">Uti reficiant fessa pablo corpora.</l>
               <l>Ob haec ego tui praemonendi gratia</l>
               <l>Huc praecucurri. Quippe Graium exercitus</l>
               <l>Rescivit. alis fama pervolans citis:</l>
               <l>Iam dissipavit filiae adventum tuae:</l>
               <l n="550">Totusque cursu coetus ad spectaculum</l>
               <l>Effunditur quo filiam adspiciat tuam.</l>
               <l>Ut inter omnes nempe mortales solent</l>
               <l>Et inclyti esse semper et spectabiles:</l>
               <l>Quibus bonis fortuna flatibus favet.</l>
               <l n="555">Aiuntque nunquae nuptiae? vel quid rei</l>
               <l>Paratur? an desyderio gnatae suae</l>
               <l>Tactus Agamemnon: advocavit virginem?</l>
               <l>Atque his quidem de rebus haec habes here.</l>
               <l>Artemidi nunc initiant puellulam</l>
               <l n="560">Regnum obtinenti littoralis Aulidis.</l>
               <l>Verum quis illam ducet uxorem cedo?</l>
               <l>Sed interim haec omittimus: quod insuper</l>
               <l>Restat Coronam primus e Calatho cape.</l>
               <l>Vincito sertis tempora. et tu rex item</l>
               <l n="565">Menelae praebe te lubentem nuptiis.</l>
               <l>Et in aedibus numerosa resonet tibia:</l>
               <l>Solumque laeto perstrepat plausu pedum.</l>
               <l>Nam faustus iste virgini illuxit dies.</l>
               <pb n="fol. G5r"/>
               <pb n="73"/>
            </sp>
            <sp who="#agamemnon">
               <speaker>Agame.</speaker>
               <l>Probe. Sed intro te recipito: caetera</l>
               <l n="570">Fato viam monstrante: succedent bene.</l>
               <l>Eheu miser quid dicam? (ut abste exordiar)</l>
               <l>Necessitatis heu quod incidimus iugum?</l>
               <l>Fortuna proh praevertit: imponens mihi.</l>
               <l>Suaque nostrum vicit astum astutia.</l>
               <l n="575">At generis ipsa obscuritas: ut quiddam habet</l>
               <l>Et commodum profecto: et exoptabile.</l>
               <l>Nam liberum illis lachrymas profundere:</l>
               <l>Querique misera. Stirpe illustri satis:</l>
               <l>Sunt haec negata. Sed arbitrum vitae levem</l>
               <l n="580">Populum obtinemus: atque multitudini</l>
               <l>Servimus. Etenim me vetat quidem pudor</l>
               <l>Genas rigare lachrymis. rursum pudet</l>
               <l>Miserum carere lachrymis: in maximas</l>
               <l>Clades redactum. At haec sinamus. Quid meae</l>
               <l n="585">Respondeam de rebus hisce coniugi?</l>
               <l>Qua fronte contra hanc obtuebor? aut quibus</l>
               <l>Modis recipiam? Quippe quae me perdidit:</l>
               <l>Ad ista quae nunc me premunt miserum mala:</l>
               <l>Iniussa veniens. attamen probabili</l>
               <l n="590">Causa huc profecta est. filiae comes suae:</l>
               <l>Quo nuptias celebret: et (quibus nihil</l>
               <l>Antiquius iucundiusque) ea collocet.</l>
               <l>Qua nos quidem in re depraehendet impios.</l>
               <l>Rursum misellae virginis (quid virginis</l>
               <l n="595">Quae mox opinor sponsa nubet inferis)</l>
               <l>Ut est misertum. Supplicabit haec mihi</l>
               <l>Ad hunc reor modum. O pater me occidere</l>
               <l>Paras? at istiusmodi connubia</l>
               <l>Veniant tibique et si quis est charus tibi.</l>
               <l n="600">Praesens Orestes haec mihi opplorabit. haud</l>
               <pb n="fol. G5v"/>
               <pb n="74"/>
               <l>Scita: at scienter. quippe adhuc infantulus</l>
               <l>Ah: ut peremit me potitus nuptiis</l>
               <l>Helenes lacaenae Troico Priamo satus:</l>
               <l>Horum malorum: qui mihi est author: Paris.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="605">Me quoque misertum est, hospitam siquidem decet</l>
               <l>Malis tyrannorum ingemiscere foeminam.</l>
            </sp>
            <sp who="#menelaus">
               <speaker>Menela.</speaker>
               <l>Germane dextram da mihi ut tangam tuam</l>
            </sp>
            <sp who="#agamemnon">
               <speaker>Agame.</speaker>
               <l>Do. te penes victoria. ast ego miser.</l>
            </sp>
            <sp who="#menelaus">
               <speaker>Menela.</speaker>
               <l>Per Pelopa iuro: qui mei pater patris</l>
               <l n="610">Tuique dictus: perque genitorem Atreum:</l>
               <l>Quod loquar aperte mentis ex sententia:</l>
               <l>Nihilque fucans. immo quicquid sentiam.</l>
               <l>Mihi te videnti oculos rigantem lachrymis:</l>
               <l>Fraterna pectus perculit miseratio.</l>
               <l n="615">Vicissim et ipsus ora tinxi lachrymis.</l>
               <l>Veteremque prorsus exui sententiam:</l>
               <l>Haud iam quidem infestus tibi adversarius:</l>
               <l>Sed facio tecum: stans tuis a partibus.</l>
               <l>Hortorque te: ne filiam perimas tuam.</l>
               <l n="620">Neu praeferas meum tuo negocium.</l>
               <l>Neque enim sit aequum: tristibus suspiriis</l>
               <l>Te macerari: me suaviter agere:</l>
               <l>Tuos mori: supera meos aura frui.</l>
               <l>Quid enim mihi volo? nunquid eminentia</l>
               <l n="625">Rursum queam nanciscier connubia:</l>
               <l>Connubiorum si trahar cupidine?</l>
               <l>Fratrem ne perdens (me quod haud quaquam decet)</l>
               <l>Helenam praeoptem: id est boni loco malum?</l>
               <l>Incogitans ac iuvenis antehac fui:</l>
               <l n="630">Sed propius atque fixius considerans</l>
               <l>Rem: video quale erat perimere liberos.</l>
               <pb n="fol. G6r"/>
               <pb n="75"/>
               <l>Ad haec: puellae me subit miseratio:</l>
               <l>Dum reputo nimirum esse cognatam mihi.</l>
               <l>Quae misera nostri gratia connubii</l>
               <l n="635">Erat immolanda. at quid negocii aut rei</l>
               <l>Cum tyndaraea virgini est helena tuae?</l>
               <l>Dimissus abeat Aulide hinc exercitus:</l>
               <l>Tu frater oculos parce tingere lachrymis:</l>
               <l>Simulque nos in lachrymas impellere.</l>
               <l n="640">Iam te tua de filia: si quid movent</l>
               <l>Responsa: me nil moverint. tibi meas</l>
               <l>Transcribo parteis. Sed quod in contraria</l>
               <l>Mutatus abeo: nunc acerbam deserens</l>
               <l>Orationem: iure facio: si patre</l>
               <l n="645">Prognatum eodem caritate prosequens:</l>
               <l>Transgressus in diversam eo sententiam.</l>
               <l>Quando illud est non improbi munus viri:</l>
               <l>Ubique factu quod sit optimum: sequi.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Generosa dixti: ac digna Tantalo: Iovis</l>
               <l n="650">Genere: et parentes neutiquam indecoras tuos.</l>
            </sp>
            <sp who="#agamemnon">
               <speaker>Agame.</speaker>
               <l>Collaudo te Menelae: quod praeter meam</l>
               <l>Opinionem: sic (uti te dignum erat)</l>
               <l>Orationem verteris recte tuam.</l>
            </sp>
            <sp who="#menelaus">
               <speaker>Menela.</speaker>
               <l>Nonnullus olim ex cupiditate: fratribus</l>
               <l n="655">Oritur tumultus: et e domorum opulentia.</l>
               <l>Germanitatem at istiusmodi quidem:</l>
               <l>Fratrum inter ipsos: execror amarissimam.</l>
            </sp>
            <sp who="#agamemnon">
               <speaker>Agame.</speaker>
               <l>Nihilo minus nos illigat necessitas:</l>
               <l>Gnatam cruenta caede ut immolem meam.</l>
            </sp>
            <sp who="#menelaus">
               <speaker>Menela.</speaker>
               <l n="660">Qui? te quis adiget: gnatam ut interimas tuam?</l>
            </sp>
            <sp who="#agamemnon">
               <speaker>Agame.</speaker>
               <l>Graium universim conglobatae copiae.</l>
            </sp>
            <sp who="#menelaus">
               <speaker>Menela.</speaker>
               <l>Non. si remittas rursum ad Argos virginem.</l>
               <pb n="fol. G6v"/>
               <pb n="76"/>
            </sp>
            <sp who="#agamemnon">
               <speaker>Agame.</speaker>
               <l>Fefellero hic: illic sed haud fefellero.</l>
            </sp>
            <sp who="#menelaus">
               <speaker>Menela.</speaker>
               <l>Quid hoc? Timere non decet turbam nimis.</l>
            </sp>
            <sp who="#agamemnon">
               <speaker>Agame.</speaker>
               <l n="665">Chalchas achivis proferet vaticinia.</l>
            </sp>
            <sp who="#menelaus">
               <speaker>Menela.</speaker>
               <l>Non. si ante pereat: idque fiet commode.</l>
            </sp>
            <sp who="#agamemnon">
               <speaker>Agame.</speaker>
               <l>Genus omne vatum gloriae est avidum malum.</l>
            </sp>
            <sp who="#menelaus">
               <speaker>Menela.</speaker>
               <l>At nil habet: nec inutile: ut nec utile.</l>
            </sp>
            <sp who="#agamemnon">
               <speaker>Agame.</speaker>
               <l>Non metuis illud quod mihi in mentem venit?</l>
            </sp>
            <sp who="#menelaus">
               <speaker>Menela.</speaker>
               <l n="670">Qui suspicer: quod cogitas: ni dixeris?</l>
            </sp>
            <sp who="#agamemnon">
               <speaker>Agame.</speaker>
               <l>Cuncta haec scelestum Sisyphi novit genus.</l>
            </sp>
            <sp who="#menelaus">
               <speaker>Menela.</speaker>
               <l>Nihil est: Ulysses quod tibi aut mihi noceat.</l>
            </sp>
            <sp who="#agamemnon">
               <speaker>Agame.</speaker>
               <l>Vafer is quidem usque in concionibus fuit.</l>
            </sp>
            <sp who="#menelaus">
               <speaker>Menela.</speaker>
               <l>Ambitio nempe hunc: pestilens tenet malum.</l>
            </sp>
            <sp who="#agamemnon">
               <speaker>Agame.</speaker>
               <l n="675">Hunc proinde iam nunc inter argivos puta</l>
               <l>Astare medios: atque ibi eloqui palam:</l>
               <l>Quaecunque Chalcas dixit afflatus deo.</l>
               <l>Et ut Artemidi me victimam receperim</l>
               <l>Gnatam daturum: deinde promissum deae</l>
               <l n="680">Mendax negarim. ita concitatis copiis</l>
               <l>Ubi meque teque iam peremerint: dare</l>
               <l>Tum virginem suadebit Argivos neci.</l>
               <l>Quod si cita Argos me recepero fuga:</l>
               <l>Aderunt: et ipsis me simul cum moenibus</l>
               <l n="685">Cyclopiis: everterint. nec non solum</l>
               <l>Vastaverint. ad hunc modum infortunia</l>
               <l>Se nostra habent. heu miser et infelix. ut his</l>
               <l>Nunc per deos perplexus involvor malis.</l>
               <l>Unum hoc mihi Menelae serva: copias</l>
               <l n="690">Adiens Achivum: ne quid istius rei</l>
               <l>Resciscat uxor: antequam gnatam meam</l>
               <l>Mactatam ad orcum et inferos demisero:</l>
               <l>Quo lachrymis: quantum potest: paucissimis</l>
               <l>Miser siem, at vos hospitae mihi foeminae</l>
               <pb n="fol. H1r"/>
               <pb n="77"/>
               <l n="695">Silentio negocium celabitis.</l>
            </sp>
         </div>
         <div type="scene" n="4" subtype="stasimon">
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Felices quibus obtigit</l>
               <l>Sors nec summa: nec infima:</l>
               <l>Sed sane modica: et quibus</l>
               <l>Castos annuit aurea</l>
               <l n="700">Nancisci thalamos Venus:</l>
               <l>Tranquillaque perenniter</l>
               <l>Consuetudine perfrui</l>
               <l>Quorum pectora mutuis</l>
               <l>Flagrant incita flammulis.</l>
               <l n="705">Postquam iam geminis trahens</l>
               <l>Spicla torquet ab arcubus:</l>
               <l>Tincta spicula Gratiis:</l>
               <l>Coma splendidus aurea:</l>
               <l>Cupido deus aliger:</l>
               <l n="710">Quorum haec dulce et amabile</l>
               <l>Aevum prospera conferunt:</l>
               <l>Vitae haec perniciem ferunt:</l>
               <l>Ac turbam: hunc equidem meis,</l>
               <l>Formosissima deprecor</l>
               <l n="715">Aversorque thoris Venus</l>
               <l>Sit modesta mihi precor:</l>
               <l>Formae gratia: sint mihi</l>
               <l>Amores liciti ac pii.</l>
               <l>Contingant mediocria</l>
               <l n="720">Blandae munera Cypridis.</l>
               <l>Porro ingentia deprecor.</l>
               <l>Humanis variantia</l>
               <l>Sunt discrimina mentibus:</l>
               <l>Sunt discrimina moribus:</l>
               <l n="725">At qui Rectus et integer:</l>
               <pb n="fol. H1v"/>
               <pb n="78"/>
               <l>Is semper similis sui.</l>
               <l>Quin probis rationibus</l>
               <l>Educi teneros ad huc:</l>
               <l>Momentum obtinet haud leve ad</l>
               <l n="730">Virtutem. Si quidem inserit</l>
               <l>Primum illud venerabilis</l>
               <l>Pectori sapientia:</l>
               <l>Foedum uti fugiat nefas.</l>
               <l>Dein fert hanc quoque gratiam</l>
               <l n="735">Mente ut cernere callida</l>
               <l>Quid facto sit opus: queat.</l>
               <l>Quae res conciliat suis</l>
               <l>Ignarum senii decus:</l>
               <l>Gloriamque perenniter</l>
               <l n="740">Quae nomen parit inclytum.</l>
               <l>Res est maxima quaepiam:</l>
               <l>Virtutis studium sequi.</l>
               <l>Quae praestanda domi probis</l>
               <l>Privatim mulieribus.</l>
               <l n="745"><corr corresp="#second-edition">Sancta coniugii fide.</corr></l>
               <l>At palam decorans viros</l>
               <l>Inter densa frequentium</l>
               <l>Foro millia civium</l>
               <l>Rei commoda publicae.</l>
               <l n="750">Usque in maius adauxerit.</l>
               <l>Illinc Pari es profectus:</l>
               <l>Ubi alitus inter Idae</l>
               <l>Armenta laeta pastor.</l>
               <l>Ubi barbaras cicutis</l>
               <l n="755">Phrygiis canens solebas</l>
               <l>Sonare cantilenas.</l>
               <l>Olympicoque ritu</l>
               <l>Calamos liquente caera</l>
               <pb n="fol. H2r"/>
               <pb n="79"/>
               <l>Adglutinare plureis</l>
               <l n="760">Boumque grex obesus</l>
               <l>Pascens virente passim</l>
               <l>Obambulabat arvo:</l>
               <l>Tua quum chorus dearum</l>
               <l>Arbitria flagitabat.</l>
               <l n="765">Ea causa te profectum</l>
               <l>In Graeciam vocavit.</l>
               <l>Haec hospitem recepit</l>
               <l>Tectis superba eburnis</l>
               <l>Oculis ubi petulcis</l>
               <l n="770">Contra intuens decoram</l>
               <l>Helenen amoris oestro</l>
               <l>Vehemente perculisti:</l>
               <l>Perculsus interim ipse</l>
               <l>Pari vicissim amore:</l>
               <l n="775">Hoc fonte nata lis est:</l>
               <l>Quae copias Pelasgum</l>
               <l>Cum classe tanta ad urbem</l>
               <l>Impellit Iliensem.</l>
            </sp>
         </div>
         <div type="scene" n="5" subtype="epeisodion">
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l><corr corresp="#second-edition">Io, Io.</corr></l>
               <l n="780">Magni magnis florent opibus.</l>
               <l>Rege creatam genitore meam</l>
               <l>Cernite Iphigeniam reginam:</l>
               <l>Atque Clytemnestren Tyndarei</l>
               <l>Sanguine cretam</l>
               <l n="785">Ut magnis e stirpibus ortae:</l>
               <l>Utque ad summum sunt evectae</l>
               <l>Decus. ac fortunae splendorem.</l>
               <l>Porro divum numina: partim</l>
               <l>Opibus possunt plus humanis:</l>
               <l n="790">Partim quos sors urget iniqua:</l>
               <pb n="fol. H2v"/>
               <pb n="80"/>
               <l>Hos felicibus ornant rebus.</l>
               <l>Consistamus grex Chalcidicae</l>
               <l>Indigena ac vernaculus urbis:</l>
               <l>Quo reginam procul a turba</l>
               <l n="795">Excipiamus: comiter Illi</l>
               <l>Porrectis manibus: placidaque</l>
               <l>Mente ac hylari vultu: uti certo</l>
               <l>In plana soli pede descendat.</l>
               <l>Ne quid pavitet generosa ducis</l>
               <l n="800">Gnata Agamemnonis. huc mihi primum</l>
               <l>Nunc adveniens Ne quid turbae:</l>
               <l>Attoniti ve pavoris temere</l>
               <l>Argivorum ex urbe profectis</l>
               <l>Moveamus hospitae hospitis.</l>
            </sp>
            <sp who="#clytemnestra">
               <speaker>Clytemnestra.</speaker>
               <l n="805">Auguria nos quidem ista consulimus boni:</l>
               <l>Certe quod ad te pertinet: felicia</l>
               <l>Tuaeque capimus fausta vocis omina.</l>
               <l>Nonnulla porro spes habet animum meum:</l>
               <l>Quod auspicatas pronuba huc ad nuptias</l>
               <l n="810">Advenerim: at vos quas ego horsum filiae</l>
               <l>Comites ab Argis duco dotales meae:</l>
               <l>E curribus feliciter descendite. et</l>
               <l>Rite ac decenter in atrium procedite.</l>
               <l>Dein tu quadrigas gnata Cautim iam mihi</l>
               <l n="815">Linquas equestres: membra sensim ac molliter</l>
               <l>Et tenera simul et nubecillia promovens</l>
               <l>Vos hanc in ulnas excipite Iuvenculae.</l>
               <l>Procul ac citis discedite a vectabulis.</l>
               <l>Mihi fulcientem porrigat aliquis manum:</l>
               <l n="820">Currus voluchres quo relinquam commode.</l>
               <l>At vos equinis stetis adversae iugis.</l>
               <pb n="fol. H3r"/>
               <pb n="81"/>
               <l>Terrifica namque est Res: oculus equi ferox.</l>
               <l>Atque hunc Puellum Agamemnonis prolem: manu</l>
               <l>Corripite orestem: nempe adhuc infantulum.</l>
               <l n="825">Mi gnate dormis: vehiculi Iactamine</l>
               <l>Sopitus. expergiscere ad sororias</l>
               <l>Avibus secundis atque laetis nuptias.</l>
               <l>Siquidem ipse quum sis nobili natus loco</l>
               <l>Mox sortieris optimi ac summi viri</l>
               <l n="830">Affinitatem. principem Nereide</l>
               <l>Parente natum: par deis ipsis genus.</l>
               <l>Ex ordine huc age ad pedes propere meos</l>
               <l>Iuxta parentem gnata tete colloca.</l>
               <l>Ac proxime Iphigenia consistens mihi:</l>
               <l n="835">Huic hospitarum foeminarum me choro</l>
               <l>Ostende: quam sim te beata filia.</l>
               <l>Charo salutem mox face ut dicas patri.</l>
            </sp>
            <sp who="#iphigenia">
               <speaker>Iphyge.</speaker>
               <l>Ita mater: occurrens in amplexus (tua</l>
               <l>Quod pace dicam: ne mihi succenseas)</l>
               <l n="840">Pectus paterno pectori adprimam meum.</l>
            </sp>
            <sp who="#clytemnestra">
               <speaker>Cly.</speaker>
               <l>Agamemnon o Rex: ego cui vel maximam</l>
               <l>Mortalium uni debeo reverentiam:</l>
               <l>Adsum: tuis en obsequuta iussibus.</l>
            </sp>
            <sp who="#iphigenia">
               <speaker>Iphige.</speaker>
               <l>Sed et ipsa cupio longa iam post tempora</l>
               <l n="845">Admota genitor pectus amplecti tuum.</l>
               <l>Etenim tuis sitio frui conspectibus</l>
               <l>Id pace: si modo mihi liceat: tua.</l>
            </sp>
            <sp who="#agamemnon">
               <speaker>Agame.</speaker>
               <l>Age gnata fruere: quando iam pridem omnibus</l>
               <l>E liberis quos uxor edidit mihi:</l>
               <l n="850">Te una parentis nullus est amantior.</l>
            </sp>
            <sp who="#iphigenia">
               <speaker>Iphige.</speaker>
               <l>Te mihi pater laetaque lubensque conspicor:</l>
               <l>Post longa saecli spacia non visum mihi.</l>
            </sp>
            <sp who="#agamemnon">
               <speaker>Agame.</speaker>
               <l>Itidem pater te gnata: quodque ais modo:</l>
               <pb n="fol. H3v"/>
               <pb n="82"/>
               <l>Ex aequo utrisque convenit nobis simul.</l>
            </sp>
            <sp who="#iphigenia">
               <speaker>Iphige.</speaker>
               <l n="855">Salve. quod autem huc iusseris me accersier:</l>
               <l>Amo te: et abste est optime factum pater.</l>
            </sp>
            <sp who="#agamemnon">
               <speaker>Agame.</speaker>
               <l>Atqui hoc quod es modo eloquuta filia</l>
               <l>Equidem haud reperio: qui vel aiam: vel negem.</l>
            </sp>
            <sp who="#iphigenia">
               <speaker>Iphige.</speaker>
               <l>Hei mihi quid hoc est? quod lubens quum videris:</l>
               <l n="860">Placido haud tamen nos intuere lumine?</l>
            </sp>
            <sp who="#agamemnon">
               <speaker>Agame.</speaker>
               <l>Regnum gerentem ac bellici agminis ducem:</l>
               <l>Permulta curis distinent negocia.</l>
            </sp>
            <sp who="#iphigenia">
               <speaker>Iphige.</speaker>
               <l>At nunc mihi te des: et in me unam tuum</l>
               <l>Animum a molestis avoces negociis.</l>
            </sp>
            <sp who="#agamemnon">
               <speaker>Agame.</speaker>
               <l n="865">At nunc quidem in te: aut aliubi mi filia</l>
               <l>Sum totus: omni dedicatus pectore.</l>
            </sp>
            <sp who="#iphigenia">
               <speaker>Iphige.</speaker>
               <l>Ergo supercilium remitte nubilum:</l>
               <l>Meaque frontem exporge gratia pater.</l>
            </sp>
            <sp who="#agamemnon">
               <speaker>Agame.</speaker>
               <l>Iam letor ecce: letor usque filia:</l>
               <l n="870">Donec tuis datur frui conspectibus.</l>
            </sp>
            <sp who="#iphigenia">
               <speaker>Iphige.</speaker>
               <l>Quid igitur isthuc. quid sibi vult obsecro:</l>
               <l>Quod tristibus genae madescunt lachrymis?</l>
            </sp>
            <sp who="#agamemnon">
               <speaker>Agame.</speaker>
               <l>Etenim hic dies praesens absentiam mihi</l>
               <l>Tibique pariet gnata quam longissimam:</l>
            </sp>
            <sp who="#iphigenia">
               <speaker>Iphige.</speaker>
               <l n="875">Istuc quidem quod dicis haud intellego: haud</l>
               <l>Intellego o parens mihi charissime.</l>
            </sp>
            <sp who="#agamemnon">
               <speaker>Agame.</speaker>
               <l>At tu quidem quanto loquere cordatius:</l>
               <l>Tanto gravius exhulceras animum mihi.</l>
            </sp>
            <sp who="#iphigenia">
               <speaker>Iphige.</speaker>
               <l>Insulsa potius atque stulta dixero:</l>
               <l n="880">Si tibi futura hoc sim voluptati modo.</l>
            </sp>
            <sp who="#agamemnon">
               <speaker>Agame.</speaker>
               <l>Pape. silere non fero ipse: nec queo:</l>
               <l>Collaudo vero te proboque filia.</l>
            </sp>
            <sp who="#iphigenia">
               <speaker>Iphige.</speaker>
               <l>Mane o parens: tuis domi cum liberis.</l>
            </sp>
            <sp who="#agamemnon">
               <speaker>Agame.</speaker>
               <l>Equidem volo. atqui quod volo: quia non licet:</l>
               <l n="885">Isthuc profecto pectus excruciat meum.</l>
               <pb n="fol. H4r"/>
               <pb n="83"/>
            </sp>
            <sp who="#iphigenia">
               <speaker>Iphige.</speaker>
               <l>Infausta pereant tela et arma martia:</l>
               <l>Et inauspicata ac dira Menelai mala.</l>
            </sp>
            <sp who="#agamemnon">
               <speaker>Agame.</speaker>
               <l>Alios sed huius ante perdiderint mala:</l>
               <l>Quibus ipse dudum perditus teneor miser.</l>
            </sp>
            <sp who="#iphigenia">
               <speaker>Iphige.</speaker>
               <l n="890">Ut abfuisti temporis multum pater:</l>
               <l>In intima diu moratus aulide.</l>
            </sp>
            <sp who="#agamemnon">
               <speaker>Agame.</speaker>
               <l>Quin nunc idem me quiddam adhuc vetat rei:</l>
               <l>Ratibus per aequor copias traducere.</l>
            </sp>
            <sp who="#iphigenia">
               <speaker>Iphige.</speaker>
               <l>Gentem obsecro istam, quam phrigum vocant pater</l>
               <l n="895">Ubi nam locorum sedem habere praedicant?</l>
            </sp>
            <sp who="#agamemnon">
               <speaker>Agame.</speaker>
               <l>Illic: ubi utinam proditum Priamo Parin</l>
               <l>Nullo obtigisset sedem habere tempore.</l>
            </sp>
            <sp who="#iphigenia">
               <speaker>Iphige.</speaker>
               <l>Procul relicta me anveheris hinc parens?</l>
            </sp>
            <sp who="#agamemnon">
               <speaker>Agame.</speaker>
               <l>Quin ipsa eodem gnata quo pater: venis.</l>
            </sp>
            <sp who="#iphigenia">
               <speaker>Iphige.</speaker>
               <l n="900">Oh.</l>
               <l>Utinam mihi tibique commodum siet:</l>
               <l>Cursus ut et me duceres comitem tui.</l>
            </sp>
            <sp who="#agamemnon">
               <speaker>Agame.</speaker>
               <l>Isthuc quid optas? navigabis tu quoque:</l>
               <l>Ut iam parentis gnata memineris tui.</l>
            </sp>
            <sp who="#iphigenia">
               <speaker>Iphige.</speaker>
               <l>Utrum ne dulci navigavero comes</l>
               <l n="905">Matri: an ne ego istam sola conficio viam?</l>
            </sp>
            <sp who="#agamemnon">
               <speaker>Agame.</speaker>
               <l>Sola profecto sola: semota procul</l>
               <l>Dulcique matre: pariter et charo patre.</l>
            </sp>
            <sp who="#iphigenia">
               <speaker>Iphige.</speaker>
               <l>Alias in aedes me videlicet pater</l>
               <l>Domumque peregrinam locare destinas?</l>
            </sp>
            <sp who="#agamemnon">
               <speaker>Agame.</speaker>
               <l n="910">Mitte haec. nefas enim ista scire virgines.</l>
            </sp>
            <sp who="#iphigenia">
               <speaker>Iphige.</speaker>
               <l>Propera mihi redire sospes ab ilio</l>
               <l>Rebus probe illic ordinatis mi pater.</l>
            </sp>
            <sp who="#agamemnon">
               <speaker>Agame.</speaker>
               <l>Verum hoc mihi prius necessitas loco est</l>
               <l>Nonnullam ad aras immolare victimam.</l>
            </sp>
            <sp who="#iphigenia">
               <speaker>Iphige.</speaker>
               <l n="915">Isthoc proin spectare de negocio</l>
               <l>Quid fas piumque: cum sacris decet pater.</l>
               <pb n="fol. H4v"/>
               <pb n="84"/>
            </sp>
            <sp who="#agamemnon">
               <speaker>Agame.</speaker>
               <l>Spectabis ipsa. Nam futurum est: uti sacris</l>
               <l>Adstes et adsis tu lavachris proxima.</l>
            </sp>
            <sp who="#iphigenia">
               <speaker>Iphyge.</speaker>
               <l>Ducemus aras num choros circum pater?</l>
            </sp>
            <sp who="#agamemnon">
               <speaker>Agame.</speaker>
               <l n="920">Feliciorem te atque memet autumo</l>
               <l>Nihil quod horum intelligas. Sed intro age</l>
               <l>In tecta gressum conferas: ac virginum</l>
               <l>Comitumque temet offeras conspectibus.</l>
               <l>At triste porrige osculum ac dextram mihi:</l>
               <l n="925">Longum a paternis abfutura vultibus:</l>
               <l>O pectus. o genae. o pares auro comae.</l>
               <l>Quantum heu dolorum Troia nobis attulit</l>
               <l>Pondus: Heleneque. Sed loqui iam desino</l>
               <l>Nam me quidem aestus corripit rapidus: genis</l>
               <l n="930">Repens obortus: simul ut ora basio</l>
               <l>Tua contigi. Sed hinc abi in penetralia.</l>
               <l>At illud abste postulo: ledae genus:</l>
               <l>Uti ne quid haec res pectus offendat tuum:</l>
               <l>Si mi nimius exhulcerat mentem dolor:</l>
               <l n="935">Mox gnatam Achilli collocaturo meam.</l>
               <l>Nam splendidae quidem et expetendae nuptiae:</l>
               <l>Tamen Parentis nonnihil mordet pios:</l>
               <l>Ubi in familiam liberos dulcis pater</l>
               <l>Tradit alienam: quos labore plurimo</l>
               <l n="940">Curisque summis aeducaverit diu.</l>
            </sp>
            <sp who="#clytemnestra">
               <speaker>Clytem.</speaker>
               <l>Equidem haud ita sum stulta: mentisque indiga.</l>
               <l>Quin hisce rebus sponte me potius mea</l>
               <l>Insuper et istam parituram existima:</l>
               <l>Ita ut nihil monitore te fuerit opus:</l>
               <l n="945">Quum rite mihi sit elocanda filia.</l>
               <l>Sed mos et ipsum tempus Ista postulat:</l>
               <l>Ac res utraeque nos secus facere vetant.</l>
               <pb n="fol. H5r"/>
               <pb n="85"/>
               <l>Huius itaque cui destinasti filiam</l>
               <l>Nomen quidem ipsa teneo. Coeterum genus</l>
               <l n="950">Quod et unde ducat id cupio iam discere.</l>
            </sp>
            <sp who="#agamemnon">
               <speaker>Agame.</speaker>
               <l>Asopus Aeginam creavit filiam.</l>
            </sp>
            <sp who="#clytemnestra">
               <speaker>Cly.</speaker>
               <l>Mortalium haec aut cui deorum nupserat?</l>
            </sp>
            <sp who="#agamemnon">
               <speaker>Agame.</speaker>
               <l>Iovi at Aeacon ille generat oenones Patrem.</l>
            </sp>
            <sp who="#clytemnestra">
               <speaker>Cly.</speaker>
               <l>Sed Aeaci quae suscipit proles domum:</l>
            </sp>
            <sp who="#agamemnon">
               <speaker>Agame.</speaker>
               <l n="955">Peleus. at ille Nerei gnatam tulit.</l>
            </sp>
            <sp who="#clytemnestra">
               <speaker>Cly.</speaker>
               <l>Deon volente? an Raptam et invitis deis?</l>
            </sp>
            <sp who="#agamemnon">
               <speaker>Agame.</speaker>
               <l>Despondet auctor Iuppiter locat pater.</l>
            </sp>
            <sp who="#clytemnestra">
               <speaker>Cly.</speaker>
               <l>Ubi ducit illam. an in marinis fluctibus?</l>
            </sp>
            <sp who="#agamemnon">
               <speaker>Agame.</speaker>
               <l>Ubi celsa Chyron tecta Pelei colit.</l>
            </sp>
            <sp who="#clytemnestra">
               <speaker>Cly.</speaker>
               <l n="960">Centauricon ubi mansitare aiunt genus?</l>
            </sp>
            <sp who="#agamemnon">
               <speaker>Agame.</speaker>
               <l>Ibi diis peracta Pelei connubia.</l>
            </sp>
            <sp who="#clytemnestra">
               <speaker>Cly.</speaker>
               <l>Sed utrum Achillem nutriit Thetis an pater?</l>
            </sp>
            <sp who="#agamemnon">
               <speaker>Agame.</speaker>
               <l>Chiron. uti ne Rudibus annis improbos</l>
               <l>Mores malorum disceret mortalium.</l>
            </sp>
            <sp who="#clytemnestra">
               <speaker>Cly.</speaker>
               <l n="965">Hem.</l>
               <l>Sapiens quidem aeducator at sapientior</l>
               <l>Fuit ille quisquis aeducandum tradidit.</l>
            </sp>
            <sp who="#agamemnon">
               <speaker>Agame.</speaker>
               <l>Atque is futurus filiae vir est tuae.</l>
            </sp>
            <sp who="#clytemnestra">
               <speaker>Cly.</speaker>
               <l>Haud malus. ad urbem Graeciae cedo quam colit?</l>
            </sp>
            <sp who="#agamemnon">
               <speaker>Agame.</speaker>
               <l>Iuxta apidani fluenta Phthiae in finibus.</l>
            </sp>
            <sp who="#clytemnestra">
               <speaker>Cly.</speaker>
               <l n="970">Illuc tuam meamque ducet filiam?</l>
            </sp>
            <sp who="#agamemnon">
               <speaker>Agame.</speaker>
               <l>Curae marito haec sunt futura virginis.</l>
            </sp>
            <sp who="#clytemnestra">
               <speaker>Cly.</speaker>
               <l>Bene sit utrique. at quo precor ducet die?</l>
            </sp>
            <sp who="#agamemnon">
               <speaker>Agame.</speaker>
               <l>Simul atque lunae dexter orbis venerit.</l>
            </sp>
            <sp who="#clytemnestra">
               <speaker>Cly.</speaker>
               <l>Sed quas oportet ante gnatae nuptias</l>
               <l n="975">Ferire: divae iam immolasti victimas?</l>
            </sp>
            <sp who="#agamemnon">
               <speaker>Agame.</speaker>
               <l>Mactabo. nam nunc agitur hoc negocii.</l>
            </sp>
            <sp who="#clytemnestra">
               <speaker>Cly.</speaker>
               <l>Ac deinde celebraturus es connubia?</l>
            </sp>
            <sp who="#agamemnon">
               <speaker>Agame.</speaker>
               <l>Ubi solvero diis quas necesse est: victimas.</l>
               <pb n="fol. H5v"/>
               <pb n="86"/>
            </sp>
            <sp who="#clytemnestra">
               <speaker>Cly.</speaker>
               <l>At nos ubi epulum foeminis parabimus?</l>
            </sp>
            <sp who="#agamemnon">
               <speaker>Agame.</speaker>
               <l n="980">Hic iuxta Achivae Classis aeratas Rates.</l>
            </sp>
            <sp who="#clytemnestra">
               <speaker>Cly.</speaker>
               <l>Probe et ita necesse est: attamen communica.</l>
            </sp>
            <sp who="#agamemnon">
               <speaker>Agame.</speaker>
               <l>Scin ergo quid ages uxor? ac pare mihi.</l>
            </sp>
            <sp who="#clytemnestra">
               <speaker>Cly.</speaker>
               <l>Rei quid hoc? parere nam soleo tibi.</l>
            </sp>
            <sp who="#agamemnon">
               <speaker>Agame.</speaker>
               <l>Nam nos quidem illic: sponsus ubi sese tenet:</l>
            </sp>
            <sp who="#clytemnestra">
               <speaker>Cly.</speaker>
               <l n="985">Quur absque matre? vices ne obibitis meas?</l>
            </sp>
            <sp who="#agamemnon">
               <speaker>Agame.</speaker>
               <l>Gnatam elocabimus inter Argivos tuam.</l>
            </sp>
            <sp who="#clytemnestra">
               <speaker>Cly.</speaker>
               <l>Nos interim manere quo iubes loco?</l>
            </sp>
            <sp who="#agamemnon">
               <speaker>Agame.</speaker>
               <l>Argos profecta virginum curam gere.</l>
            </sp>
            <sp who="#clytemnestra">
               <speaker>Cly.</speaker>
               <l>Gnatamne linquens? ergo quis tollet facem?</l>
            </sp>
            <sp who="#agamemnon">
               <speaker>Agame.</speaker>
               <l n="990">Ipse exhibebo debitam sponso facem.</l>
            </sp>
            <sp who="#clytemnestra">
               <speaker>Cly.</speaker>
               <l>Haud noris hoc: nec ista tu censes probe.</l>
            </sp>
            <sp who="#agamemnon">
               <speaker>Agame.</speaker>
               <l>Te in militum versarier turba haud decet.</l>
            </sp>
            <sp who="#clytemnestra">
               <speaker>Cly.</speaker>
               <l>Matrem decet meos locare liberos:</l>
            </sp>
            <sp who="#agamemnon">
               <speaker>Agame.</speaker>
               <l>Decet et puellas nostra quas habet domus:</l>
               <l n="995" part="I">Haud sinere solas:</l>
            </sp>
            <sp who="#clytemnestra">
               <speaker>CLY.</speaker>
               <l part="F">Hae quidem tutissimis</l>
               <l>Custodiuntur adprobe conclavibus.</l>
            </sp>
            <sp who="#agamemnon">
               <speaker>Agame.</speaker>
               <l part="I">Pareto.</l>
            </sp>
            <sp who="#clytemnestra">
               <speaker>CLY.</speaker>
               <l part="F">Non per Numen Argivae deae.</l>
               <l>Quin tu foris quae sunt agas negocia:</l>
               <l>Curas ego tractavero domesticas.</l>
               <l n="1000">Et quid puellis competat nubentibus:</l>
               <l>Id est mearum pensitare partium.</l>
            </sp>
            <sp who="#agamemnon">
               <speaker>Agame.</speaker>
               <l>Hei mihi laboris sumpsi ego hoc inaniter</l>
               <l>Ac spe male frustratus excidi mea:</l>
               <l>Dum conor ablegare quopiam miser</l>
               <l n="1005">Uxorem ab oculis. astu at ecce callido</l>
               <l>Utor et in hos qui sunt mihi charissimi</l>
               <l>Intento technas: nil inexpertum doli</l>
               <l>Linquens: et undecunque vincor. attamen</l>
               <l>Iam vate cum Chalcante sciscitatum eo</l>
               <pb n="fol. H6r"/>
               <pb n="87"/>
               <l n="1010">Oraculum: placitum quidem deo: at mihi</l>
               <l>Inauspicatum. Calamitatem Graeciae</l>
               <l>Porro viri illud esse prudentis puto:</l>
               <l>Frugi ut probamque coniugem in penatibus</l>
               <l>Nutricet: aut ne prorsus ullam nutriat.</l>
            </sp>
         </div>
         <div type="scene" n="6" subtype="stasimon">
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="1015">Ilicet sacrum Symoentis amnem</l>
               <l>Vitreo qui gurgite vorticosus:</l>
               <l>Impetu fertur phrygios per agros:</l>
               <l>Iam petet collecta cohors Achivum:</l>
               <l>Navibus cum veliferis et armis:</l>
               <l n="1020">Ilium infelix aditura troiae:</l>
               <l>Conditum flavi lyra et arte Phoebi</l>
               <l>Oppidum. Cassandram ubi fama narrat</l>
               <l>Aureos crines agitare vatem:</l>
               <l>Laureae semper viridantis. alma</l>
               <l n="1025">Diffluentem fronde comam ambiente.</l>
               <l>Numinis quum iam omniscio incitata</l>
               <l>Non sui compos agitatur oestro.</l>
               <l>Caeterum densa phrygii corona</l>
               <l>Pergama cingent.</l>
               <l n="1030">Tunc ubi mavors ferus atque ahenis</l>
               <l>Horridus scutis: properante pinu</l>
               <l>Fervidi emensus vada caeca ponti:</l>
               <l>Remige appellet Simoentis oras.</l>
               <l>Castoris raptam ut repetat sororem</l>
               <l n="1035">Atque pollucis: geminorum in astris</l>
               <l>Syderum vique a Priamo receptam</l>
               <l>Fortibus telis Clypeisque Graium</l>
               <l>Rursus in terram Referat Pelasgam.</l>
               <l>Moenium at quum pinniferas coronas</l>
               <l n="1040">Cinxerit teligera phalange:</l>
               <pb n="fol. H6v"/>
               <pb n="88"/>
               <l>Cinxerit turres validas. et urbem ob-</l>
               <l>sederit bello phrygiam cruento:</l>
               <l>Funditus victor populans: et inde</l>
               <l>Ense crudeli capita amputarit</l>
               <l n="1045">Civium cervice resecta dirus.</l>
               <l>Tum nurus Troiae tenerasque sponsas</l>
               <l>Quin et annosam Priami beati</l>
               <l>Regis uxorem: lachrymis acerbis</l>
               <l>Affatim implebit. miseroque planctu.</l>
               <l n="1050">Interim proles helenae tonantis</l>
               <l>Flebilis ibit:</l>
               <l>Deserens dulcis thalamos mariti.</l>
               <l>Ne precor ne vel mihi vel meorum</l>
               <l>Liberis unquam veniat nepotum</l>
               <l n="1055">Ista spes. qualis reor obtinebit</l>
               <l>Divites lydas miserasque troum</l>
               <l>Coniuges fusis simul assidentes</l>
               <l>Ac suis pensis querulae inter ipsas</l>
               <l>Talia dicent.</l>
               <l n="1060">Quis putas me mox miseram capillis</l>
               <l>Pertrahens certa mihi lege comptis:</l>
               <l>Patriae eversae simul atque captam</l>
               <l>Senserit flentem ferus hostis arcem</l>
               <l>Ultor extinguet feriens. tuaque id</l>
               <l><corr corresp="#second-edition">Polluet: victaeque decus pudoris</corr></l>
               <l n="1065">Dulce decerpet violans: tuaque]</l>
               <l>Gratia nimirum Helene: cygno por-</l>
               <l>rectili cervice superbienti</l>
               <l>Edite. Si vera ea fama: quondam</l>
               <l>Alitis ledam venerem tulisse:</l>
               <l n="1070">Ipso in hanc verso Iove. sive vatum</l>
               <l>Fabulis fictis potius Camoenae</l>
               <l>Dissiparunt haec hominum per ora.</l>
            </sp>
         </div>
         <div type="scene" n="7" subtype="epeisodion">
            <sp who="#achilles">
               <speaker>Achilles.</speaker>
               <l>Ubi hic achivi ductor est exercitus:</l>
               <pb n="fol. J1r"/>
               <pb n="89"/>
               <l><corr corresp="#second-edition">Quisnam e ministris ibit illi nuntius</corr></l>
               <l n="1075">Addesse Achillem Peleo satum Patre</l>
               <l>Pro foribus: ipsum convenire qui velit?</l>
               <l>Etenim diu iam sorte. nequaquam pari</l>
               <l>Frustra aestuosi operimur Euripi vada.</l>
               <l>Aliique nostrum liberi connubiis</l>
               <l n="1080">Relicta inani ac solicitaria domo:</l>
               <l>Hoc ociosi desidemus littore.</l>
               <l>Alii iugati uxoribus: sed liberis</l>
               <l>Nondum creatis. Usque adeo impotens amor</l>
               <l>Ardorque novus haud absque divum numine</l>
               <l n="1085">Habet huius expeditionis Graeciam.</l>
               <l>Itaque quod ad me pertinet negocii:</l>
               <l>Id memetipsum expostulare convenit</l>
               <l>Porro alius itidem: si cui videbitur</l>
               <l>Pro se loquetur ipse. Namque pharsalo</l>
               <l n="1090">Patria relicta: ad hoc Parente Peleo:</l>
               <l>Tenuia pigri flamina: Euripi moror:</l>
               <l>Myrmidonas hic vel ociosos detinens:</l>
               <l>Qui me quidem urgent semper hisce vocibus</l>
               <l>Quid hic Achilles commoramur? aut quoad</l>
               <l n="1095">Priameia ad huc ad Pergama traiectio</l>
               <l>Sine fine lentis prorogabitur moris?</l>
               <l>Face: si quid es facturus: aut retro domum</l>
               <l>Unde huc profecte: copias reducito:</l>
               <l>Haud longa Atridarum operiens cunctamina.</l>
            </sp>
            <sp who="#clytemnestra">
               <speaker>Cly.</speaker>
               <l n="1100">O gnate. Thetidis intus audito tuo</l>
               <l>Sermone: celeri prodii foras gradu.</l>
            </sp>
            <sp who="#achilles">
               <speaker>Achilles</speaker>
               <l>Sancte o pudor: quae nam ista tandem foemina:</l>
               <l>Quam conspicor forma decente Praeditam?</l>
            </sp>
            <sp who="#clytemnestra">
               <speaker>Cly.</speaker>
               <l>Non est novum nos ante non visas tibi: haud</l>
               <l n="1105">Agnoscier: verum modestia tua</l>
               <l>Delector: ac pudore reverenti mei.</l>
               <pb n="fol. J1v"/>
               <pb n="90"/>
            </sp>
            <sp who="#achilles">
               <speaker>Achilles</speaker>
               <l>Quae tandem es? aut quid Achivum in agmen foemina</l>
               <l>Virosque adisti: armis amictos martiis?</l>
            </sp>
            <sp who="#clytemnestra">
               <speaker>Cly.</speaker>
               <l>Ego gnata ledae sum: Clytemnestra mihi</l>
               <l n="1110">Nomen: Agamemnon dux maritus est meus.</l>
            </sp>
            <sp who="#achilles">
               <speaker>Achilles</speaker>
               <l>Dixti probe. et compendio quod oportuit</l>
               <l>Mihi at indecorum est colloqui cum foeminis.</l>
            </sp>
            <sp who="#clytemnestra">
               <speaker>Cly.</speaker>
               <l>Heus quo fugis? quin dextrae dextram applica:</l>
               <l>Letum futuri initium connubii.</l>
            </sp>
            <sp who="#achilles">
               <speaker>Achilles</speaker>
               <l n="1115">Quid ais? Egon tibi dexteram? Atqui Agamemnonem</l>
               <l>Vereamur: horum si quid attigero manu:</l>
               <l>Quae neutiquam mihi fasve iusve tangere.</l>
            </sp>
            <sp who="#clytemnestra">
               <speaker>Cly.</speaker>
               <l>Fas maxime. Quando meam tu filiam</l>
               <l>Duces: marinae germen o nereidis.</l>
            </sp>
            <sp who="#achilles">
               <speaker>Achilles</speaker>
               <l n="1120">Quas nuptias cedo praedicas? equidem mihi</l>
               <l>Nihil est quod his respondeam: nisi forsitan</l>
               <l>Tu rem quod istam perperam intellexeris:</l>
               <l>Nobis proinde fabulam adportas novam.</l>
            </sp>
            <sp who="#clytemnestra">
               <speaker>Cly.</speaker>
               <l>Cunctis id incitum est: uti reverentia</l>
               <l n="1125">Capiantur ac pudore. Si quando novis</l>
               <l>Visis amicis audiant de nuptiis.</l>
            </sp>
            <sp who="#achilles">
               <speaker>Achilles</speaker>
               <l>Ego profecto mulier haud unquam tuae</l>
               <l>Connubia procus expetivi filiae.</l>
               <l>Nec ullus unquam mihi super connubiis</l>
               <l n="1130">Allatus est ex gente Atridum nuncius.</l>
            </sp>
            <sp who="#clytemnestra">
               <speaker>Cly.</speaker>
               <l>Quid esse tandem possit hoc negocii?</l>
               <l>Orationem tu vicissim nunc meam</l>
               <l>Mirare. dicta nempe miror ego tua.</l>
            </sp>
            <sp who="#achilles">
               <speaker>Achilles</speaker>
               <l>Coniicito. Coniectare quid sibi haec velint</l>
               <l n="1135">Commune nobis. Quippe utrique forsitan</l>
               <l>Vera loquimur: nec fraude mentimur mala.</l>
            </sp>
            <sp who="#clytemnestra">
               <speaker>Cly.</speaker>
               <l>An non novum mihi contumeliae genus</l>
               <l>Fit: quae quidem (ut videtur) nuptias</l>
               <pb n="fol. J2r"/>
               <pb n="91"/>
               <l>Consilio falsas: me profecto horum pudet.</l>
            </sp>
            <sp who="#achilles">
               <speaker>Achilles</speaker>
               <l n="1140">Fors meque teque quispiam lusit dolo.</l>
               <l>Verum ista mittas: nec feras acerbius.</l>
            </sp>
            <sp who="#clytemnestra">
               <speaker>Cly.</speaker>
               <l>Valeto: rectis non enim post hac queo</l>
               <l>Te oculis tueri: quando sum mendax tibi</l>
               <l>Reperta. meque indigna nimirum tuli.</l>
            </sp>
            <sp who="#achilles">
               <speaker>Achilles</speaker>
               <l n="1145">Totidem tibi verbis ego respondeo.</l>
               <l>Sed ut maritum (quem peto) quaeram tuum:</l>
               <l>In ista iam nunc tecta conferam pedem.</l>
               <l>Servus. Hospes Aeaci nepos maneto: namque appello te</l>
               <l>Editum dea parente: teque ledae filiam.</l>
            </sp>
            <sp who="#achilles">
               <speaker>Achilles</speaker>
               <l n="1150">Hem quis hic qui nos aperto iam vocavit ostio?</l>
               <l>Ore quam tumultuoso: vultu at attonito vocat.</l>
               <l>Servus Servus: hinc haud insolesco: sors enim haud sinit mea.</l>
            </sp>
            <sp who="#achilles">
               <speaker>Achilles</speaker>
               <l>Caeterum illud adde: cuius? neutiquam certe meus:</l>
               <l>Separatae enim meae res a bonis Agamemnonis.</l>
               <l>Servus (1155) Servus istarum: ante quas me stare caernis: aedium.</l>
               <l>Namque in hanc domum huius olim Tyndarius dedit pater.</l>
            </sp>
            <sp who="#achilles">
               <speaker>Achilles</speaker>
               <l>En resistimus: ergo fare: si quid eloqui velis:</l>
               <l>Quur gradum bene institutum iusseris me sistere.</l>
               <l>Servus Nam fores ad hasce soli vos duo consistitis?</l>
            </sp>
            <sp who="#clytemnestra">
               <speaker>Cly.</speaker>
               <l n="1160">Imo solis quo locare. regiis ab aedibus</l>
               <l>Prodeas foras: et ad nos ipsus huc confer gradum.</l>
               <l>Servus O potens fortuna Rerum: meaque providentia:</l>
               <l>Obsecro: servate. salvos quos ego esse pervelim.</l>
            </sp>
            <sp who="#achilles">
               <speaker>Achilles</speaker>
               <l>Differetur (sicuti videtur) haec narratio:</l>
               <l n="1165">Praeque se profecto quiddam magnum et arduum gerit.</l>
            </sp>
            <sp who="#clytemnestra">
               <speaker>Cly.</speaker>
               <l>De fide silentii tu nequid hesites senex:</l>
               <l>Neve conteris loqui: mihi si quid eloqui velis.</l>
            </sp>
            <sp who="#senex-minister">
               <speaker>Senex.</speaker>
               <l>Scis profecto quisquis essem quantulusque: in te tamen</l>
               <l>Benevolum fuisse semper: ac tuos in liberos.</l>
            </sp>
            <sp who="#clytemnestra">
               <speaker>Cly.</speaker>
               <l n="1170">Scio. videlicet meorum iamdiu penatium</l>
               <pb n="fol. J2v"/>
               <pb n="92"/>
               <l>Esse te veterem ministrum: ac familiae columen meae.</l>
            </sp>
            <sp who="#senex-minister">
               <speaker>Senex.</speaker>
               <l>Scis opinor et illud olim ut dotis in partem tuae</l>
               <l>Me receperit agamemnon dux Achivi exercitus.</l>
            </sp>
            <sp who="#clytemnestra">
               <speaker>Cly.</speaker>
               <l>Argos es mecum profectus: additus sponsae comes</l>
               <l n="1175">Ac meus semper fuisti: et partibus studens meis.</l>
               <l>Servus. Sic habet res. Caeterum tibi sum quidem volens bene</l>
               <l>Hera: tuo verum marito non proinde sum favens.</l>
            </sp>
            <sp who="#clytemnestra">
               <speaker>Cly.</speaker>
               <l>Ergo nunc aperito tandem: quae parabas dicere.</l>
               <l>Servus. Nempe filiam tuam: qui sevit ac genuit pater:</l>
               <l n="1180">Ipse mactare cruentus manibus apparat suis.</l>
            </sp>
            <sp who="#clytemnestra">
               <speaker>Cly.</speaker>
               <l>Qui potest? orationem abominor senex tuam:</l>
               <l>Non enim mihi videris sapere sanum scilicet.</l>
               <l>Servus. Apparat cruentus inquam desecare ferreo</l>
               <l>Ense/ cervicem puellae candidam miserrimae.</l>
            </sp>
            <sp who="#clytemnestra">
               <speaker>Cly.</speaker>
               <l n="1185">Hei mihi miserae an maritus obsecro insanit meus?</l>
               <l>Servus. Sanus is quidem: nisi in te coniugem: nec non suam</l>
               <l>Filiam. profecto parte hac ille nil sanum sapit.</l>
            </sp>
            <sp who="#clytemnestra">
               <speaker>Cly.</speaker>
               <l>Gratia qua cedo? quis illum genius instigat malus?</l>
               <l>Servus. Numinum responsa cogunt: sic enim Chalcas ait</l>
               <l n="1190">Augur: ut danaum phalanges: classe sulcent aequora.</l>
            </sp>
            <sp who="#clytemnestra">
               <speaker>Cly.</speaker>
               <l>Quo profectura est pelasgum classis? infoelix ego.</l>
               <l>Illa at infoelix magis: quam dirus occidet pater.</l>
               <l>Servus. Dardani ad sedes: sacraeque celsa Troiae pergama:</l>
               <l>Victor ut Menelaus helenam marte recipiat suam.</l>
            </sp>
            <sp who="#clytemnestra">
               <speaker>Cly.</speaker>
               <l n="1195">Scilicet sic destinarant fata iniqua numinum:</l>
               <l>Ut rediret helena nobis gnatae in exitium meae.</l>
               <l>Servus. Rem tenes hera prorsus omnem. nanque dianae pater</l>
               <l>Mox tuam sacras ad aras: immolabat filiam.</l>
            </sp>
            <sp who="#clytemnestra">
               <speaker>Cly.</speaker>
               <l>Quid sibi vult ergo quod praetexuere nuptias?</l>
               <l n="1200">Quae quidem me res meis huc evocavit aedibus.</l>
               <l>Servus. Quo volens lubensque gnatam adduceres horsum tuam:</l>
               <l>Quippe eam datura Achilli nuptum Achivum principi.</l>
               <pb n="fol. J3r"/>
               <pb n="93"/>
            </sp>
            <sp who="#clytemnestra">
               <speaker>Cly.</speaker>
               <l>Proh dolor miseranda gnata: quo perires: huc domo</l>
               <l>Atque in exitium es profecta. tuque egoque parens tua.</l>
               <l n="1205">Servus. Miseraque et lachrymanda fertis utraeque quum sitis duae.</l>
               <l>Caeterum dira atque acerba ductor Agamemnon tulit.</l>
            </sp>
            <sp who="#clytemnestra">
               <speaker>Cly.</speaker>
               <l>Heu dolor miseranda perii: nec mihi iam lumina</l>
               <l>Perferunt diutius: neque temperant a lachrymis.</l>
               <l>Servus. Si quidem grave esse possit: aut molestum: fundere</l>
               <l n="1210">Lachrymas: quae sit suis orbanda liberis parens.</l>
            </sp>
            <sp who="#clytemnestra">
               <speaker>Cly.</speaker>
               <l>Tu sed ista senior. unde scire temet praedicas?</l>
               <l>Nunquid audisti: tibi renunciante quopiam?</l>
               <l>Servus. Missus iveram: tabellas adferens tibi alteras</l>
               <l>Praeter illam. quam prius receperas epistolam.</l>
            </sp>
            <sp who="#clytemnestra">
               <speaker>Cly.</speaker>
               <l n="1215">Utrum ut interdiceres: an denuo nobis idem</l>
               <l>Nunciares: immolandam uti filiam deducerem?</l>
               <l>Servus. Immo uti denunciarem virginem ne adduceres.</l>
               <l>Nam tuus fors tum maritus coeperat resipiscere.</l>
            </sp>
            <sp who="#clytemnestra">
               <speaker>Cly.</speaker>
               <l>Deinde qui factum est: ut ad me quas ferendas ceperas:</l>
               <l n="1220">Non eas pertuleris idem. manibus imponens meis?</l>
               <l>Servus. Vetuit id Menelaus: has qui manibus eripuit meis:</l>
               <l>Unus horum qui malorum causa et author extitit.</l>
            </sp>
            <sp who="#clytemnestra">
               <speaker>Cly.</speaker>
               <l>Nate Peleo parente: germen O nereidis:</l>
               <l>Marte praepotens Achilles. haeccine audis obsecro?</l>
            </sp>
            <sp who="#achilles">
               <speaker>Achilles</speaker>
               <l n="1225">Audio mulier: videlicet esse te miserrimam:</l>
               <l>Caeterum laesum haud levi me contumelia puto.</l>
            </sp>
            <sp who="#clytemnestra">
               <speaker>Cly.</speaker>
               <l>Filiam dare cruento destinant leto meam:</l>
               <l>Ad dolum tuarum abusi nuptiarum nomine.</l>
            </sp>
            <sp who="#achilles">
               <speaker>Achilles</speaker>
               <l>Quum et ipse tuo marito indignor ac succenseo:</l>
               <l n="1230">Nec negocium mihi hoc vulgaribus dolet modis.</l>
            </sp>
            <sp who="#clytemnestra">
               <speaker>Cly.</speaker>
               <l>Me quidem haud quaquam pudebit genibus advolvi tuis:</l>
               <l>Quippe mortalem parente proditi in lucem dea.</l>
               <l>Quur enim nunc iactitem me. ac dignitatis sim memor:</l>
               <l>Cuius ego quaeso matrem deceat eniti magis:</l>
               <pb n="fol. J3v"/>
               <pb n="94"/>
               <l n="1235">Atque pro gnatae salute? proinde age o dea sate</l>
               <l>Opitulare: tum meis precor malis: tum virgini:</l>
               <l>Quae fuit tua dicta coniunx: hoc inaniter quidem</l>
               <l>Fateor: attamen hanc ego sertis revinctam frondeis</l>
               <l>Arbitrata tibi futuram coniugem adduxi domo.</l>
               <l n="1240">Caeterum ad caedem necemque virginem nunc adveho.</l>
               <l>Huius at facti probrum in te recidet atque infamia</l>
               <l>Ferre opem qui sis gravatus: licet enim non duxeris:</l>
               <l>Dulcis es miserae tamen dictus maritus virginis.</l>
               <l>Perque mentum perque dextram: perque genitricem deam</l>
               <l n="1245">Quando me solum profecto nomen extinxit tuum:</l>
               <l>Hoc oportet te tuerier: alia non superest mihi</l>
               <l>Ara quo refugere possim: genua praeterquam ad tua.</l>
               <l>Quippe cui non adsit ullus hic amicus: unde mi</l>
               <l>Adferendae opis aut salutis ulla spes arrideat.</l>
               <l n="1250">Id genus cuiusmodi audis facta sunt agamemnonis.</l>
               <l>Plenaque crudelitatis perditaeque audaciae.</l>
               <l>Adde ad haec quod (uti vides) ad nauticas et efferas</l>
               <l>Mulier adveni phalanges: turbam et effrenem virum</l>
               <l>Ad patranda scelera prompta praeditos audacia.</l>
               <l n="1255">Haec nisi si quando ita ipsis collubuerit: utiles.</l>
               <l>Proinde tu si non gravabere dexteram mi obtendere:</l>
               <l>Vique nos tua tueri: scilicet salvae sumus:</l>
               <l>Sin secus: tum spes salutis nulla nobis reliqua fit.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Res efficax peperisse. vimque maximam</l>
               <l n="1260">Amoris adfert omnibus communiter.</l>
               <l>Uti pro suis summe adlaborent liberis.</l>
            </sp>
            <sp who="#achilles">
               <speaker>Achilles</speaker>
               <l>Ingens mihi animus tollitur magis ac magis:</l>
               <l>Condidicit autem tum malis aegrescere:</l>
               <l>Tum prosperis gaudere. modice casibus.</l>
            </sp>
            <pb n="fol. J4r"/>
            <pb n="95"/>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="1265">Huiusmodi quidem ratio mortalibus</l>
               <l>Recte instituta est: ut bene ac feliciter</l>
               <l>Rectrice vitam transigant sapientia.</l>
            </sp>
            <sp who="#achilles">
               <speaker>Achilles</speaker>
               <l>Est interim autem dulce non sapere admodum:</l>
               <l>Rursum interim homini sapere conducit magis.</l>
               <l n="1270">At ego educatus pridem in integerrimi</l>
               <l>Domo viri Chironis ac iustissimi:</l>
               <l>Simplicibus uti consuevi moribus.</l>
               <l>Proin Atridis: si probi fuerint duces:</l>
               <l>Parebimus. sin improbi: haud parebimus.</l>
               <l n="1275">Sed tum loco hoc: tum Troiae ad urbis moenia:</l>
               <l>Ego liberum usque mentis ingenium meae</l>
               <l>Prae me ferens praestansque marti quatenus</l>
               <l>Ad me attinet: virtute condecoravero.</l>
               <l>At te quidem: quae misera fers et atrocia:</l>
               <l n="1280">Et ab iis: amici/ qui tibi sunt intimi:</l>
               <l>Atque ea patrantur cuncta nimirum viri</l>
               <l>Florentis aevo occasione ac nomine:</l>
               <l>Hoc quicquid est doloris: in me transferens:</l>
               <l>Meo his procellis eximam periculo:</l>
               <l n="1285">Tutoque statuam: nec patri unquam filia</l>
               <l>Tua perimetur: dicta quae fuerit mea.</l>
               <l>Nec enim viro permiserim segnis tuo:</l>
               <l>Uti me dolis misceat et involvat suis.</l>
               <l>Nam nomen etsi spicla non vibret meum:</l>
               <l n="1290">Ferrum ve. tamen id filiam occidet tuam.</l>
               <l>At sceleris author vir quidem fuerit tuus:</l>
               <l>Verum nec ipse vacavero piaculo.</l>
               <l>Si virgo per me perierit: nec non meas</l>
               <l>Per nuptias: nova nec ferenda sustinens:</l>
               <l n="1295">Violata miris simul et indignis modis.</l>
               <l>Equidem pelasgum vir fuero deterrimus:</l>
               <pb n="fol. J4v"/>
               <pb n="96"/>
               <l>Nullius inquam sim rei precii ve ego:</l>
               <l>Menelaus autem habeatur in numero virum.</l>
               <l>Neque Peleo progenitus autumer patre:</l>
               <l n="1300">Sed pessimo ignavissimoque daemone:</l>
               <l>Si coniugi unquam nomen ad caedem tuo</l>
               <l>Inserviat meum. Liquenti gurgite</l>
               <l>Volubilem tibi deiero per Nerea:</l>
               <l>Thetidis parentem: quae mihi fuit parens:</l>
               <l n="1305">Haud filiam Rex tanget Agamemnon tuam:</l>
               <l>Nec vel manu summa: nec uti vel vestibus</l>
               <l>Digitum/ puellae: liceat admolirier.</l>
               <l>Aut hercle sipylus culta sedes barbaris.</l>
               <l>Urbs ea futura est: unde duxerint genus</l>
               <l n="1310">Clari gerendoque inclyti bello duces.</l>
               <l>At Phthia rursus: unde stirpem duxi ego:</l>
               <l>Obscura nullum nominis feret decus.</l>
               <l>Et acerba Calchas auferet libamina</l>
               <l>Augur. quis autem est augur? Is videlicet</l>
               <l n="1315">Qui vera pauca: falsa dicit plurima.</l>
               <l>Si fors ita ceciderit: atqui si minus</l>
               <l>Ita ceciderit: tum profecto disperit.</l>
               <l>Aut proinde nostros virginum milia decem</l>
               <l>Petant thoros. dixi: et rata est sententia.</l>
               <l n="1320">Quin ipsus etiam ductor Agamemnon gravi</l>
               <l>Nos afficit profecto contumelia:</l>
               <l>Nam ius et aequum fuerat: ut nomen meum</l>
               <l>Rogaret a me postulans: ad virginem</l>
               <l>Irretiendam. nam Clytemnestra mihi</l>
               <l n="1325">Nuptum dedisset filiam potissimum:</l>
               <l>Atque hanc Pelasgum bellicosis copiis</l>
               <l>Forsan dedissem. Si quidem transmissio</l>
               <l>Pendebat ex hac diruendum ad Ilium.</l>
               <pb n="fol. J5r"/>
               <pb n="97"/>
               <l>Neque enim gravarer publicis exercitus</l>
               <l n="1330">Consulere sane commodis. quicum mea</l>
               <l>Coniunxerim arma. Caeterum me nunc duces</l>
               <l>Nihili aestimant: reique momento levis</l>
               <l>Vel adiuvare: vel nocere forsitan</l>
               <l>Ferrum hoc mucroque noverit: quem stringere</l>
               <l n="1335">Dudum in Phrygas mihi destinatum barbaros:</l>
               <l>Macularo caede et sanguine inquinavero:</l>
               <l>Gnatam modo mihi si quis eripiat tuam.</l>
               <l>Sed ociosa iubeo sis. Siquidem tibi</l>
               <l>Ego deus extiti obtigique maximus.</l>
               <l n="1340">Nondum quidem hunc tibi praestiti: fateor: deum:</l>
               <l>In posterum sum praestiturus attamen.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Et te locutus digna Pelei genus:</l>
               <l>Et aequoris Potente/ veneranda dea.</l>
            </sp>
            <sp who="#clytemnestra">
               <speaker>Cly.</speaker>
               <l>Quibus obsecro te praedicavero modis:</l>
               <l n="1345">Ut ne nimis quid dixerim: nec item minus.</l>
               <l>Uti nec favorem et gratiam amittam loquens:</l>
               <l>Viri enim probi laudes ubi audiunt suas</l>
               <l>Quodam solent odisse laudantem modo:</l>
               <l>Si fors quis ipsos laudet immoderatius.</l>
               <l n="1350">Tum me profecto dispudet de propriis</l>
               <l>Peculiaribusque calamitatibus:</l>
               <l>Lachrymabilem/ sermone miserando queri:</l>
               <l>Quum tu meis sis prorsus alienus malis.</l>
               <l>Haud indecorum est attamen: Si vir probus</l>
               <l n="1355">Fortisque quamquam sit alienus: adiuvet</l>
               <l>Hos: quos acerba sors et aspera premit.</l>
               <l>Age itaque nostri te misereat. Si quidem</l>
               <l>Miseranda patimur. Primum ego generum mihi</l>
               <l>Rata te futurum spes inaneis ceperam.</l>
               <pb n="fol. J5v"/>
               <pb n="98"/>
               <l n="1360">Dein haud scio sat: an meae mors filiae</l>
               <l>Tibi triste forsan omen aliquod adferat</l>
               <l>In posterum: Si quando duces coniugem:</l>
               <l>Quod ominis vitare te consultius.</l>
               <l>Verum probe elocutus ad huc initia:</l>
               <l n="1365">Idem probe perfeceris negocium.</l>
               <l>Mea nanque gnata. si voles: servabitur.</l>
               <l>Num genua vis hanc supplicem amplecti tua?</l>
               <l>Sunt haec quidem parum decora virgini:</l>
               <l>Si tu tamen ita censeas: quid sit decens</l>
               <l n="1370">Oblita: veniet: ac pudoris immemor.</l>
               <l><corr corresp="#second-edition">Si tu tamen ita censeas: videlicet</corr></l>
               <l n="1370"><corr corresp="#second-edition">Mox huc pudoris liberalem
                  venerit</corr></l>
               <l><corr corresp="#second-edition">Suffusa vultum virginali purpura.</corr></l>
               <l>An potius illa absente. id abste quod peto</l>
               <l>Achilles exoraro: et impetravero?</l>
            </sp>
            <sp who="#achilles">
               <speaker>Achilles</speaker>
               <l>Maneat domi. pudicam enim decet pudor.</l>
            </sp>
            <sp who="#clytemnestra">
               <speaker>Cly.</speaker>
               <l n="1375">Verum tamen pudere oportet eatenus:</l>
               <l>Qua res ferat. praesensque postulet status.</l>
            </sp>
            <sp who="#achilles">
               <speaker>Achilles</speaker>
               <l>Neque tu sub oculos filiam produxeris</l>
               <l>Meos tuam mulier. neque per inscitiam</l>
               <l>Famae probrum accersamus: ac vitae notam.</l>
               <l n="1380">Siquidem coacti turba densa exercitus</l>
               <l>Domesticarum. ac propriarum negligens</l>
               <l>Rerum: malignis gaudet obtrectatibus:</l>
               <l>Amans maledicas dissipare fabulas.</l>
               <l>At nullo ego hercule posuerim in discrimine: ac</l>
               <l n="1385">Tantumdem apud me prorsus hic effeceris:</l>
               <l>Seu supplices humilesque veneritis mihi:</l>
               <l>Seu neutiquam mihi supplicaris. nam meo</l>
               <l>Fixum stat animo viribus contendere</l>
               <l>Nixuque summo: vos ut eximam malis.</l>
               <l n="1390">Adeo sit unum hoc me tibi satis: semel</l>
               <l>Dixisse: neque enim vanus aut mendax ego</l>
               <l>Mihi crede fuerim. Si quid autem mentiar</l>
               <pb n="fol. J6r"/>
               <pb n="99"/>
               <l>Dederoque verba: Seu dolis elusero:</l>
               <l>Emoriar. immo haud moriar: hanc si virginem</l>
               <l n="1395" part="I">Servaro.</l>
            </sp>
            <sp who="#clytemnestra">
               <speaker>CLY.</speaker>
               <l part="F">dii faveant precor ferenti opem</l>
               <l>Usque iis: acerbis qui laborant casibus.</l>
            </sp>
            <sp who="#achilles">
               <speaker>Achilles</speaker>
               <l>Audito nunc. uti res mihi haec habeat bene.</l>
            </sp>
            <sp who="#clytemnestra">
               <speaker>Cly.</speaker>
               <l>Quur hoc aisti? te quidem audiam volens.</l>
            </sp>
            <sp who="#achilles">
               <speaker>Achilles</speaker>
               <l>Rursum patri persuadeamus virginis:</l>
               <l n="1400">Consilia quo iam saniora sumpserit.</l>
            </sp>
            <sp who="#clytemnestra">
               <speaker>Cly.</speaker>
               <l>Ignavus est: ac timidus ille quispiam:</l>
               <l>Nimiaque pavitat copias formidine.</l>
            </sp>
            <sp who="#achilles">
               <speaker>Achilles</speaker>
               <l>Ratione at expugnata Ratio vincitur.</l>
            </sp>
            <sp who="#clytemnestra">
               <speaker>Cly.</speaker>
               <l>Spes ista sane frigida. ac levis. tamen</l>
               <l n="1405">Eloquere tandem facere me quid oporteat.</l>
            </sp>
            <sp who="#achilles">
               <speaker>Achilles</speaker>
               <l>Primum quidem illi supplicabis. liberos</l>
               <l>Ne perimat. idque si recuset. tum tibi</l>
               <l>Fuerit necesse nos adire denuo.</l>
               <l>Nam si quod optas. sponte id annuit sua:</l>
               <l n="1410">Tum me quidem illum convenire nihil opus:</l>
               <l>Quando ipsa per se Res salutem conferet</l>
               <l>Ad hoc videbor erga amicum rectius</l>
               <l>Egisse. neque me copiae culpaverint:</l>
               <l>Ratione si rem potius ac prudentia:</l>
               <l n="1415">Quam vi manuque viribusque gessero.</l>
               <l>Tum porro amicis. rebus ex sententia</l>
               <l>Ipsis volentibus ut puta ac lubentibus:</l>
               <l>Probe peractis. vel operam citra meam:</l>
               <l>Tibique fors haec transigentur commode.</l>
            </sp>
            <sp who="#clytemnestra">
               <speaker>Cly.</speaker>
               <l n="1420">Ut es probe locutus. itaque sic uti</l>
               <l>Censes agendum est. Caeterum ista si parum</l>
               <l>Successerint: mihi mentis ex sententia</l>
               <l>Ubi nam licebit postea te visere?</l>
               <l>Quonam loci venire me miseram iubes?</l>
               <pb n="fol. J6v"/>
               <pb n="100"/>
               <l n="1425">Ubi liceat istam repperisse dexteram:</l>
               <l>Quae sola nostris praestat auxilium malis?</l>
            </sp>
            <sp who="#achilles">
               <speaker>Achilles</speaker>
               <l>Ipsi has tibi excubias agemus: teque ubi</l>
               <l>Res cunque postulabit: observabimus:</l>
               <l>Ne turbulentas per pelasgum copias</l>
               <l n="1430">Te cursitantem conspicetur quispiam</l>
               <l>Pavido ore. et attonitam. neque hoc tu dedecus</l>
               <l>Labemque eam domui Paternae adsperseris.</l>
               <l>Indignus etenim Tyndareus pater tuus</l>
               <l>Est: qui male audiat. utpote Graecanica</l>
               <l n="1435">In gente magnus: atque cum primis potens.</l>
            </sp>
            <sp who="#clytemnestra">
               <speaker>Cly.</speaker>
               <l>Ita res habet. tu dux eris negocii:</l>
               <l>Me tibi vicissim gerere morem convenit.</l>
               <l>Quod si dei sunt quando tu vir es pius:</l>
               <l>Digna assequeris. Caeterum si numina</l>
               <l n="1440">Sunt nulla divum. quid necesse est nitier?</l>
            </sp>
         </div>
         <div type="scene" n="8" subtype="stasimon">
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Festus ut ille hymenaeus erat</l>
               <l>Loto ubi cum lybica pariter:</l>
               <l>Cunque suaviloquente Cheli</l>
               <l>Non sine multiforis calamis:</l>
               <l n="1445">Grata choris streperet cythara.</l>
               <l>Turba ubi candida pegasidum</l>
               <l>Mollibus irreligata comis</l>
               <l>Vertice Peliaco</l>
               <l>Coniugiale bonis epulum</l>
               <l n="1450">Diis celebrantibus. ad numerum</l>
               <l>Membra moveret. et aureolis</l>
               <l>Pelleret arva iugi soleis.</l>
               <l>Dum liquidis et amabilibus</l>
               <l>Dulcicanae modulis:</l>
               <l n="1455">Pelei ad inclita connubia</l>
               <pb n="fol. K1r"/>
               <pb n="101"/>
               <l>Iret: et undivagam Thetidem</l>
               <l>Voce cieret: et Aeaciden</l>
               <l>Per iuga florida. rumor ubi est</l>
               <l>Nubigenas habitare viros</l>
               <l n="1460">Aeaciden per opaca canens</l>
               <l>Peliaci nemoris:</l>
               <l>At phrygius puer interea</l>
               <l>Deliciae iovis aetherei:</l>
               <l>Pocula miscet: et aureolis</l>
               <l n="1465">Nectareos latices</l>
               <l>Temperat ac tribuit cyathis:</l>
               <l>Deinde per aequora candiduli</l>
               <l>Leveque per spacium sabuli</l>
               <l>Aequoreo sata turba sene:</l>
               <l n="1470">Nexa sororibus e decies</l>
               <l>Quinque agitatque rotatque choros:</l>
               <l>Orbibus innumeris.</l>
               <l>Molliculo pede replicitis</l>
               <l>Connubium levibus</l>
               <l n="1475">Concelebrans choreis.</l>
               <l>Venit et undique nubigenum</l>
               <l>Numine percita turba virum:</l>
               <l>Tela ferens abiegna manu:</l>
               <l>Frondea vertice serta gerens:</l>
               <l n="1480">Cum superis simul ut Bromii</l>
               <l>Munera sumeret atque epulas</l>
               <l>Ibi Thessala turba puellae</l>
               <l>Sustollit in aethera vocem: o</l>
               <l>Nereia filia clamans:</l>
               <l n="1485">Lux inclyta coeligenarum:</l>
               <l>Certissimus Augur Apollo: et</l>
               <l>Cui mystica sacra sororum:</l>
               <pb n="fol. K1v"/>
               <pb n="102"/>
               <l>Bene cognita Casthaliarum:</l>
               <l>Chiron pius: armipotentis</l>
               <l n="1490">Nomen reseravit Achillis:</l>
               <l>Fore vaticinatus: ut ille</l>
               <l>Cum Myrmidonum Clypeatis</l>
               <l>Priameia regna catervis:</l>
               <l>Devotaque pergama adortus:</l>
               <l n="1495">Flammis populantibus urat:</l>
               <l>Vulcania fulminis instar</l>
               <l>Quatiens trepidabilis arma:</l>
               <l>Thetidis pia dona parentis</l>
               <l>Siquidem hoc decus illa pelasgis</l>
               <l n="1500">Feliciter edidit alvo.</l>
               <l>Nereidos ergo sororum</l>
               <l>Primae ac ditione potentis</l>
               <l>Spaciosa hilares agitabant</l>
               <l>Connubia splendida divi:</l>
               <l n="1505">Peleique mariti hymeneum</l>
               <l>Id temporis ore ciebant.</l>
               <l>Porro tibi tempora flavis</l>
               <l>Crispisque decora capillis</l>
               <l>Mavortia turba Pelasgum</l>
               <l n="1510">Cinget viridante corona.</l>
               <l>Deinde haud secus atque iuvencam</l>
               <l>Teneramque rudemque: profectam</l>
               <l>Modo rupibus e specuosis</l>
               <l>Spectantis in aequora montis:</l>
               <l n="1515">Diro iugulaverit ense</l>
               <l>Ac lactea colla cruore: hu-</l>
               <l>mano (miserabile) tinget:</l>
               <l>Feriens: nec arundine agresti:</l>
               <l>Muscove virentibus antris</l>
               <pb n="fol. K2r"/>
               <pb n="103"/>
               <l n="1520">Pastorum alitam: sed amicae</l>
               <l>Curaque domoque parentis</l>
               <l>Excultam: uti nupta Pelasgas</l>
               <l>Peteres feliciter aedes.</l>
               <l>Ubi nunc probitasve pudorve</l>
               <l n="1525"><corr corresp="#second-edition">Faciesque ipsius honesti</corr></l>
               <l>Valeat: simul atque nefastum</l>
               <l>Scelus impietasque tyrannin</l>
               <l>Tetram/ obtinet undique porro</l>
               <l>Neglecta iacet: premiturque</l>
               <l n="1530">Post terga reiecta: scelestis</l>
               <l>Mortalibus inclyta virtus:</l>
               <l>Quumque undique legibus aequis</l>
               <l>Mores dominantur iniqui.</l>
               <l>Hominum generi ergo periclum</l>
               <l n="1535">Communiter imminet omni</l>
               <l>Ne qua ingruat ira deorum.</l>
            </sp>
         </div>
         <div type="scene" n="9" subtype="epeisodion">
            <sp who="#clytemnestra">
               <speaker>Cly.</speaker>
               <l>Equidem e meis huc prodii penatibus</l>
               <l>Foras. maritum sicubi adspiciam meum.</l>
               <l>Qui iam diuque et lentus hinc abest: domo</l>
               <l n="1540">Penitus relicta. Gnata at interim mea</l>
               <l>In lachrymis versatur infelix: leves</l>
               <l>Fundens in auras omne lamenti genus</l>
               <l>Simul ac necem rescivit illa: quam pater</l>
               <l>Statuit paratque. Sed ex propinquo inaudii</l>
               <l n="1545">Strepitum: gradum ferentis huc Agamemnonis.</l>
               <l>Rubore cui mox ora tinxerit pudor:</l>
               <l>Quando ipsus adeo ferus et immanis pater</l>
               <l>In proprios nefaria patrat liberos.</l>
            </sp>
            <sp who="#agamemnon">
               <speaker>Agame.</speaker>
               <l n="1550">Ledaea proles: commodum egressam foras</l>
               <l>Offendo te: quo virgine absente procul</l>
               <l>Tibi dicta quaedam proferam: quae neutiquam</l>
               <l>Fuerit decorum audire nupturas viro.</l>
               <pb n="fol. K2v"/>
               <pb n="104"/>
            </sp>
            <sp who="#clytemnestra">
               <speaker>Cly.</speaker>
               <l>Quid est negocii. in quo tibi ista temporis</l>
               <l n="1555">Oblata commodavit opportunitas?</l>
            </sp>
            <sp who="#agamemnon">
               <speaker>Agame.</speaker>
               <l>Accerse gnatam: quo patri veniat comes.</l>
               <l>Adsunt enim parata rite piamina.</l>
               <l>Adsunt profundendis item lustralibus</l>
               <l>Pura manu ignibus: ac iuvencae: quas deae</l>
               <l n="1560">Dianae oportet cedere ante nuptias:</l>
               <l>Atri cruoris fervida exundamina.</l>
            </sp>
            <sp who="#clytemnestra">
               <speaker>Cly.</speaker>
               <l>Verbotenus quidem locutus es probe:</l>
               <l>Tua facta porro nominare si velim:</l>
               <l>Equidem haud reperiam: quomodo eloquar probe.</l>
               <l n="1565">Verum age foras procede gnata. Nam pater</l>
               <l>Quicquid parat nosti ordine: ac fratrem sinu</l>
               <l>Gestans Orestem pariter adporta tuum.</l>
               <l>En illa adest hucusque morigerans tibi.</l>
               <l>At ipsa quae restant: et huius nomine</l>
               <l n="1570">Simul et meopte. mox tibi respondero.</l>
            </sp>
            <sp who="#agamemnon">
               <speaker>Agame.</speaker>
               <l>Quid gnata lachrymas? fronte quur hilari parum</l>
               <l>Terram intueris ora defigens solo?</l>
               <l>Vultumque moestum pallio obtento tegis?</l>
            </sp>
            <sp who="#iphigenia">
               <speaker>Iphige.</speaker>
               <l>Heu</l>
               <l>Quod nam mearum calamitatum exordium</l>
               <l n="1575">Possim capere? Cunctis enim mortalibus</l>
               <l>Datum est: uti tum prima tum novissima</l>
               <l>Tum media: quovis disserant negocio.</l>
            </sp>
            <sp who="#agamemnon">
               <speaker>Agame.</speaker>
               <l>Rei quid hoc est? Quidve sibi vult: quod mihi</l>
               <l>Omnes eodem sitis affectae modo:</l>
               <l n="1580">Et mente consternata et ore turbido?</l>
            </sp>
            <sp who="#clytemnestra">
               <speaker>Cly.</speaker>
               <l>Quae sciscitabor: aperte et ingenue mihi</l>
               <l>Coniunx roganti quaeso uti respondeas.</l>
            </sp>
            <sp who="#agamemnon">
               <speaker>Agame.</speaker>
               <l>Nihil necessum est: hoc ut a me postules</l>
               <l>Quin ipsus ultro cupio iam rogarier.</l>
               <pb n="fol. K3r"/>
               <pb n="105"/>
            </sp>
            <sp who="#clytemnestra">
               <speaker>Cly.</speaker>
               <l n="1585">Gnatam necare paras: tuamque et item meam?</l>
            </sp>
            <sp who="#agamemnon">
               <speaker>Agame.</speaker>
               <l>Hem.</l>
               <l>Misera elocuta es quaeque neutiquam decet</l>
               <l>Te suspicari: suspicaris improba.</l>
            </sp>
            <sp who="#clytemnestra">
               <speaker>Cly.</speaker>
               <l>Verum illud interim mihi respondeas.</l>
            </sp>
            <sp who="#agamemnon">
               <speaker>Agame.</speaker>
               <l>At tu profecto. Si quidem rogaveris</l>
               <l n="1590">Quae te decet rogare: quae decet audies.</l>
            </sp>
            <sp who="#clytemnestra">
               <speaker>Cly.</speaker>
               <l>Equidem haud alia percontor. atqui tu mihi</l>
               <l>Itidem cavesis alia ne respondeas.</l>
            </sp>
            <sp who="#agamemnon">
               <speaker>Agame.</speaker>
               <l>O fors potens. O fata proh genius meus</l>
            </sp>
            <sp who="#clytemnestra">
               <speaker>Cly.</speaker>
               <l>Et meus: et huius insuper Quando trium</l>
               <l n="1595">Idem est et unus genius infelicium.</l>
            </sp>
            <sp who="#agamemnon">
               <speaker>Agame.</speaker>
               <l part="I">Qua tandem es in re laesa.</l>
            </sp>
            <sp who="#clytemnestra">
               <speaker>CLY.</speaker>
               <l part="F">at isthuc scilicet</l>
               <l>Tu me Rogas? verum astus hic astu vacat:</l>
               <l>Atque ista calliditas profecto incallida est.</l>
            </sp>
            <sp who="#agamemnon">
               <speaker>Agame.</speaker>
               <l>Perii. palam sunt facta: quae celaveram.</l>
            </sp>
            <sp who="#clytemnestra">
               <speaker>Cly.</speaker>
               <l n="1600">Scio cuncta. didici cuncta: sane et audii:</l>
               <l>Quae tu sceleste in me patrare destinas:</l>
               <l>Quamquam sat ipso confitere silentio:</l>
               <l>Suspiriisque: plura ne tu dicere</l>
               <l>Conere frustra. Aga. En obticesco: quando me</l>
               <l n="1605">Mendacii convictum: et impudentiam</l>
               <l>Ipsi necessum est calamitati adiungere:</l>
            </sp>
            <sp who="#clytemnestra">
               <speaker>Cly.</speaker>
               <l>Audito nunc iam: quippe aperte proloquar</l>
               <l>Neque flexuosa aenigmatum diutius</l>
               <l>Utemur ambage. neque dictis nubilis.</l>
               <l n="1610">Primum (tibi istuc primo ut obiiciam loco)</l>
               <l>Me non volentem vique raptam coniugem</l>
               <l>Duxti: necato Tantalo: cui nupseram</l>
               <l>Prius: ac puello sortis ex usu tuae</l>
               <l>Itidem perempto: quem quidem per vim meo</l>
               <l n="1615">Immitis ad necem revulseras sinu.</l>
               <l>At Iove creatus uterque germanus meus</l>
               <pb n="fol. K3v"/>
               <pb n="106"/>
               <l>Quis et armis inclyti: suum tibi</l>
               <l>Bellum movebat. Caeterum senior parens</l>
               <l>Tyndareus hoc te exemit e discrimine.</l>
               <l n="1620">Iam supplicem ac versum ad preces: ita denique</l>
               <l>Meis per hunc potitus es connubiis.</l>
               <l>Dein ubi reconciliata sum tibi: et addita:</l>
               <l>In te simul: cura simul domestica/</l>
               <l>Ut foeminam inculpatam ego usque gesserim:</l>
               <l n="1625">Istuc et ipse conscius testabere.</l>
               <l>Pariterque casta: domumque commodis tuam</l>
               <l>Augens: ita ut sive introires. gaudio</l>
               <l>Fruerere tecum: sive prodires foras:</l>
               <l>Sortis beatae dicerent omnes virum.</l>
               <l n="1630">Atqui hic profecto captus est rarissimus:</l>
               <l>Ut id genus quis sortiatur coniugem.</l>
               <l>Contra improbamque et frugis uxorem malae</l>
               <l>Nihil est negocii: ubilibet nanciscier.</l>
               <l>Porro puellis editis nixu tribus:</l>
               <l n="1635">Hunc insuper peperi tibi puellulum.</l>
               <l>Quo tu quidem me pignorum e numero: necans</l>
               <l>Unam pater miserabili orbabis modo.</l>
               <l>At quispiam si te roget: qua gratia</l>
               <l>Istam necabis? cedo quid huic respondeas?</l>
               <l n="1640">An me tuo loqui necessum est nomine?</l>
               <l>Helenen uti Menelaus asserat suam.</l>
               <l>At nos honestum est ac decorum scilicet</l>
               <l>Nece liberorum foeminae precium malae</l>
               <l>Dependere? Iis quae possidemus optima</l>
               <l n="1645">Longeque nobis omnium charissima:</l>
               <l>Redimemus: haec invisa quae sunt maxime?</l>
               <l>Age siquidem hinc profectus in bellum iveris:</l>
               <l>Ibique fueris abfuturus longius:</l>
               <pb n="fol. K4r"/>
               <pb n="107"/>
               <l>Domi relicta me: quid animi tum mihi</l>
               <l n="1650">Fore autumas: Sedem omnem ubi conspexero</l>
               <l>Vacantem: et hanc desyderantem filiam?</l>
               <l>Tum vacua cuncta virginum conclavia?</l>
               <l>Egoque sola sedero perennibus</l>
               <l>Confecta lachrymis: hancque lugens virginem?</l>
               <l n="1655">Ad huncce fors sine fine lamentans modum?</l>
               <l>Heu gnata qui te sevit: extinxit pater</l>
               <l>Ipsus necans: haud alius: haud alia manu:</l>
               <l>Eiusmodi linquens familiae praemium:</l>
               <l>Atque in suos exempla talia statuens.</l>
               <l n="1660">Nam deinde causa quaelibet suffecerit:</l>
               <l>Occasione tantum opus fuerit levi.</l>
               <l>Ut et ipsa: quique mihi supersunt liberi</l>
               <l>Te rursus accipiamus isthunc ad modum</l>
               <l>Quo te accipi par est et aequum scilicet.</l>
               <l n="1665">Sed per deos caveto: neu me adegeris:</l>
               <l>Uti talis in te fuero: qualem neutiquam</l>
               <l>Decet esse: neve Rursus id commiseris:</l>
               <l>Ut ipse talem temet exhibeas mihi:</l>
               <l>Qualem probum esse neutiquam decet virum.</l>
               <l n="1670">Verum esto sane: sacrificabis filiam.</l>
               <l>Sed interim illic vota quae facturus es?</l>
               <l>Quid tibi petes? nunquid boni? quum filiam</l>
               <l>Mactes pater? Reditum ne? nimirum malum</l>
               <l>Miserumque: quippe domo profectus turpiter.</l>
               <l n="1675">Sed me tibi boni precari quippiam</l>
               <l>Par fuerit: ac votis lacessere numina.</l>
               <l>At non et ipsos iudicarimus deos</l>
               <l>Stultos item esse: ut annuant eiusmodi</l>
               <l>Ut parricidis nos voluerimus bene: et</l>
               <l n="1680">Qui propria facinus patrarint dextera.</l>
               <pb n="fol. K4v"/>
               <pb n="108"/>
               <l>An vero: ut Argos iam reversus: liberos</l>
               <l>Tuos reperias? Caeterum haud quaquam tibi</l>
               <l>Isthuc licebit. Quis vel aspectu obsecro</l>
               <l>Post e tuis dignabitur te liberis:</l>
               <l n="1685">Quum tu sciens necaris horum quempiam?</l>
               <l>Num denique haec sunt disputata: ac mutuis</l>
               <l>Rationibus tractata? An hoc tantum sat est</l>
               <l>Sceptris ferundis praeeminere: ac bellicum</l>
               <l>Ducem vocari? quum tuum fuerit magis</l>
               <l n="1690">In Danaidum frequente multitudine</l>
               <l>Haec aequa quae sunt/ atque iusta: dicere.</l>
               <l>Vultis Pelasgi navigare ad Ilium?</l>
               <l>Igitur vicissim sorte ducta: quaerite:</l>
               <l>Cuius necari gnatam oporteat: hoc enim</l>
               <l n="1695">Ex aequo ad omneis pertinebat. Caeterum</l>
               <l>Haud par erat: te solum et unum ex omnibus</l>
               <l>Tuam Pelasgis immolandam filiam</l>
               <l>Praebere: Sive fratris illud erat magis</l>
               <l>Menelai. ut Hermionen neci daret: suae</l>
               <l n="1700">Causa parentis. Quippe ad illum proprie</l>
               <l>Res attinebat. Nunc ego autem quae tuis</l>
               <l>Sancte fidem servaverim connubiis:</l>
               <l>Gnata innocens orbabor: At contra soror</l>
               <l>Quae casta pacti iura deseruit thori:</l>
               <l n="1705">Felix aget: reducemque Spartae ad moenia</l>
               <l>Ducet puellam. Si quid horum perperam</l>
               <l>Dixi: refelle: Sin probe ac recte mihi haec</l>
               <l>Sunt dicta: ne tuam profecto filiam</l>
               <l>Meamque pariter impius dederis neci.</l>
               <l n="1710">Ita rectius consultiusque feceris.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Pareto. nam profecto liberos decet</l>
               <pb n="fol. K5r"/>
               <pb n="109"/>
               <l>Agamemnon incolumes tueri quemlibet.</l>
               <l>Nec ullus haec mortalium refellerit.</l>
            </sp>
            <sp who="#iphigenia">
               <speaker>Iphigenia.</speaker>
               <l>Orphaea genitor Si mihi facundia</l>
               <l n="1715">Foret: ut liceret saxa cantu flectere:</l>
               <l>Comitesque post me voce petras ducere:</l>
               <l>Possemque delinire dictis pectora.</l>
               <l>Meamque trahere quos velim in sententiam:</l>
               <l>Nimirum ego istis experirer utier.</l>
               <l n="1720">Nunc (quae mihi una ars ac facultas suppetit)</l>
               <l>Praestabo lachrymas: Quando solum id possumus.</l>
               <l>Tuisque genibus corpus advolvo meum</l>
               <l>Supplex: quod haec tibi ventre progenuit suo.</l>
               <l>Ne me puellam: aevique maturam parum</l>
               <l n="1725">Extinxeris. nam dulce cunctis coelicam</l>
               <l>Adspicere lucem. Caeterum quae tartaro</l>
               <l>Tellus tegit: ne me videre adegeris.</l>
               <l>Ego prima te patrem vocavi: tuque item</l>
               <l>Primam inter omneis me vocasti filiam.</l>
               <l n="1730">Ego prima quondam genibus insidens tuis:</l>
               <l>Atque ea meo blande premens corpusculo:</l>
               <l>Gratas voluptates frequenter invicem: et</l>
               <l>Dedi et recepi: ac paria mentis gaudia.</l>
               <l>Tuaque haec: uti recordor: erat oratio.</l>
               <l n="1735">An est futurum gnata: ut olim te viri</l>
               <l>In aedibus nuptam beati ac divitis:</l>
               <l>Et sospitem videamus: et sic uti tuo</l>
               <l>Dignum est parente: commodis ac liberis</l>
               <l>In melius usque pullulantem? Ad haec ego</l>
               <l n="1740">Hanc tum vicissim orationem rettuli.</l>
               <l>Haerens tuo pendensque de mento: quod hac</l>
               <l>Mea prehensum rursus attingo manu.</l>
               <pb n="fol. K5v"/>
               <pb n="110"/>
               <l>Quid? Anne ego te videro senem pater?</l>
               <l>An ego vicissim laeta te excipiam meos</l>
               <l n="1745">Intra penates: ac tibi invicem parens:</l>
               <l>Laboriosa nutriendi munera</l>
               <l>Aliquando referam: mutuum te nutriens?</l>
               <l>Sermonum ego horum sum memor: verum tibi in</l>
               <l>Oblivionem abiere: meque occidere</l>
               <l n="1750">Paras. at hoc ne feceris per Pelopa: per</l>
               <l>Cineres parentis obsecratus Atrei:</l>
               <l>Matrem per hanc: quae me labore plurimo</l>
               <l>Parturiit olim: ac denuo nunc parturit:</l>
               <l>Paribusque rursum tenditur doloribus.</l>
               <l n="1755">Rei quid est cum Paridis atque Helene mihi</l>
               <l>Connubiis? aut unde in exitium is meum:</l>
               <l>Venit parens? Oculos age horsum in me tuos</l>
               <l>Deflecte: et intuitum simulque basium</l>
               <l>Largire ut isthuc pignus ac monumen tui</l>
               <l n="1760">Mihi ferre saltem fas siet. Si fors meis</l>
               <l>Flecti recuses obstinatus vocibus.</l>
               <l>Germane tu quidem pusillus: et impotens</l>
               <l>Tuis amicis es patronus: attamen</l>
               <l>Apud parentem: Supplicem lachrymis age.</l>
               <l n="1765">Tua ne soror detur neci. Nonnullus est</l>
               <l>Sensus malorum infantulis quoque inditus.</l>
               <l>En supplicat tibi hic silentio pater.</l>
               <l>Age flectere: ac miseresce respectu mei:</l>
               <l>Moveatque tete orbanda luce filia.</l>
               <l n="1770">En flagitant per mentum id abste supplices:</l>
               <l>Duo tibi chari atque amore proximi.</l>
               <l>Puer alter: at subolescit annis altera.</l>
               <l>Orationem in pauca conferam meam/ ac</l>
               <l>Summam rei verbo profabor unico.</l>
               <pb n="fol. K6r"/>
               <pb n="111"/>
               <l n="1775">Aspectus huius lucis est mortalibus</l>
               <l>Dulcissimus: verum profunda manium</l>
               <l>Haud ullus est: qui concupiscat cernere:</l>
               <l>Neque mente sana est: quisquis exoptat mori.</l>
               <l>Male vivere autem satius: ac mori bene.</l>
               <stage>Sententia refellenda</stage>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="1780">Infausta: per te perque nuptias tuas</l>
               <l>Helene: heu dolor: miseranda prorsus incidit</l>
               <l>Clades Atridis atque Atridum liberis.</l>
            </sp>
            <sp who="#agamemnon">
               <speaker>Agame.</speaker>
               <l>Equidem scius sum: quatenus miserescere</l>
               <l>Convenit: et idem quatenus non convenit:</l>
               <l n="1785">Novi. meosque charitate liberos</l>
               <l>Prosequor amoque alias profecto insaniam.</l>
               <l>Verum patrare haec uxor arduum mihi:</l>
               <l>Et non patrare durum et arduum est item.</l>
               <l>Sed ad hoc agendum me trahit necessitas</l>
               <l n="1790">Quantus videtis adsit hic exercitus:</l>
               <l>Quae nauticorum armata turba militum:</l>
               <l>Quot bellicosi Graeciae magni duces:</l>
               <l>Quibus negata ad pergama Traiectio:</l>
               <l>Ni te immolavero (augur uti Chalcas ait)</l>
               <l n="1795">Novi nec aliter Ilii videlicet</l>
               <l>Populata dabitur marte tecta excindere.</l>
               <l>Porro tenet divinus ardor quispiam</l>
               <l>Omneis Achivum copias: ut quam potest</l>
               <l>Ocyssime: solvant rudentes littore: et</l>
               <l n="1800">Ad barbarorum classe navigent solum.</l>
               <l>Vetentque: ne post hac quis ausit coniuges</l>
               <l>Raptu procaci abducere Graecanicas.</l>
               <l>Argis at hi meas necabunt filias.</l>
               <l>Tum vos item et me: Si quidem fraudavero</l>
               <l n="1805">Oracla divae postulantis virginem.</l>
               <pb n="fol. K6v"/>
               <pb n="112"/>
               <l>Neque mi necessitate Frater eripit</l>
               <l>Gnatam: nec huius me trahit sententia.</l>
               <l>Sed ipsa potius adigit horsum Graecia:</l>
               <l>Per quam necesse est: seu velim: seu non velim:</l>
               <l n="1810">Tete immolare. Parte at isthac vincimur</l>
               <l>Necessitate: nec licet resistere.</l>
               <l>Immo illa quantum in teque meque filia</l>
               <l>Statuenda libera: neque ferendum illud viris</l>
               <l>Graecis: uti per vim rapaces improbam</l>
               <l n="1815">Legitima temerent barbari connubia.</l>
            </sp>
         </div>
         <div type="scene" n="10" subtype="kommos">
            <sp who="#clytemnestra">
               <speaker>Cly.</speaker>
               <l>Hei mihi gnata: proh dolor hospitae</l>
               <l>Heu me miseram: tui</l>
               <l>Caedes exanimat: pater</l>
               <l>Orco tradens te: fugit impius.</l>
            </sp>
            <sp who="#iphigenia">
               <speaker>Iphi.</speaker>
               <l n="1820">Hei mihi mater: mater: Si quidem</l>
               <l>Haec lugubris cantio nobis</l>
               <l>Sic fortunae visum: utrisque</l>
               <l>Competit: haud phoebeae posthac</l>
               <l>Munere lucis: neque vitali hac</l>
               <l n="1825">Vescimur aura?</l>
               <l>Proh proh tectae nivibus rupes:</l>
               <l>Atque idaei phrygiae montes:</l>
               <l>In quos olim Priamus tenerum</l>
               <l>Pater infantem exposuit: matre</l>
               <l n="1830">Procul amotum: uti morte periret:</l>
               <l>Paridem: quem quondam urbis Phrygiae</l>
               <l>Idaeum plaebes idaeum</l>
               <l>Dixit: dixit:</l>
               <l>Utinam nunquam hoc evenisset:</l>
               <l n="1835">Inter Paridem montana boum</l>
               <l>Enutritum armenta bubulcum:</l>
               <l>Pellucentes colere ad lymphas:</l>
               <pb n="fol. L1r"/>
               <pb n="113"/>
               <l>Ubi nymphis gratissima sedes:</l>
               <l>Liquidi fontes: prata ubi vernant</l>
               <l n="1840">Passim et picti floribus agri:</l>
               <l>Murice tinctae ubi lucente rosae:</l>
               <l>Purpureique micant hyacinthi:</l>
               <l>Carpendi ungue trium divarum.</l>
               <l>Quoque accessit pridem Pallas:</l>
               <l n="1845">Gaudensque iocosa fraude Venus:</l>
               <l>Neque non Iuno: neque non volucer</l>
               <l>Iovis interpres maiae proles.</l>
               <l>Alite Cypris amore superba:</l>
               <l>Hasta pallas. Iuno marito</l>
               <l n="1850">Iove: qui sceptris divum potitur:</l>
               <l>Invisum ad certamen formae:</l>
               <l>Atque arbitrium triste profectae.</l>
               <l>Quod mihi acerbam peperit mortem:</l>
               <l>Quamquam ea rursum Danais pariet</l>
               <l n="1855">Aeternam famamque decusque:</l>
               <l>Dilecta o mihi turba puellae.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Delegit aris praeferiri victimam</l>
               <l>Diana te: bello auspicando ad Ilium.</l>
            </sp>
            <sp who="#iphigenia">
               <speaker>Iphige.</speaker>
               <l>Hei mater mea: proh genitrix</l>
               <l n="1860">Qui me progenuit Pater</l>
               <l>Idem me male destitutam</l>
               <l>Perdit: proh ego tristibus</l>
               <l>Fatis nata: videns acerbam</l>
               <l>Infaustamque Helenen: necor:</l>
               <l n="1865">Diri conficior Parentis</l>
               <l>Dira cede: utinam mihi</l>
               <l>Portum classis in aulidensem</l>
               <l>Nunquam puppibus aerea: il-</l>
               <pb n="fol. L1v"/>
               <pb n="114"/>
               <l>lidens rostra solo appulisset.</l>
               <l n="1870">Ventis o utinam secundis</l>
               <l>Recta cursus ad Ilium</l>
               <l>Vexisset celeres carinas.</l>
               <l>Transversis neque flatibus</l>
               <l>In terramque ferentibus</l>
               <l n="1875">Euripi exagitasset undas</l>
               <l>Iuppiter: auras aliis alias</l>
               <l>Placans: quo sua carbasa laeti</l>
               <l>Placitis videant distenta notis</l>
               <l>His immittere tristia suetus:</l>
               <l n="1880">Hos vi cohibens: aliis donans</l>
               <l>Solvere: cursumque tenere suum:</l>
               <l>Alios cogens proferre moras.</l>
               <l>An non satis profecto</l>
               <l>Calamitosum erat genus:</l>
               <l n="1885">Calamitosum erat parum:</l>
               <l>Per se genus mortalium.</l>
               <l>At quorsum erat necesse:</l>
               <l>Sibi pestilens ut ipsi</l>
               <l>Accerserent fatum viri?</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="1890">Eheu Pelasgis mala viris ingentia</l>
               <l>Luctus item ingentes parit sata Tyndaro.</l>
               <l>Certe misertum est me tui: cui talia</l>
               <l>Mala obtigerunt. prorsus indignae cui</l>
               <l>Tantum malorum sors iniqua impingeret.</l>
            </sp>
         </div>
         <div type="scene" n="11" subtype="epeisodion">
            <sp who="#iphigenia">
               <speaker>Iphyge.</speaker>
               <l n="1895">Mater heu virum catervam adesse video cominus.</l>
            </sp>
            <sp who="#clytemnestra">
               <speaker>Cly.</speaker>
               <l>Nempe et ipsum conspicis parente progenitum dea</l>
               <l>Gnata: cuius huc ab argis es profecta nomine.</l>
            </sp>
            <sp who="#iphigenia">
               <speaker>Iphyge.</speaker>
               <l>Mihi fores aperite famulae: corpus ut coelem meum.</l>
            </sp>
            <sp who="#clytemnestra">
               <speaker>Cly.</speaker>
               <l>Caeterum quo gnata refugis?</l>
               <pb n="fol. L2r"/>
               <pb n="115"/>
            </sp>
            <sp who="#iphigenia">
               <speaker>Iphyge.</speaker>
               <l>Nempe me prohibet pudor</l>
               <l n="1900">Obtueri quisquis hic: quem Graii Achillem nominant.</l>
            </sp>
            <sp who="#clytemnestra">
               <speaker>Cly.</speaker>
               <l>At quid hunc reverere tandem.</l>
            </sp>
            <sp who="#iphigenia">
               <speaker>Iphige.</speaker>
               <l>Calamitas facit mea</l>
               <l>Nuptiarum uti pudore tenear ac reverentia.</l>
            </sp>
            <sp who="#clytemnestra">
               <speaker>Cly.</speaker>
               <l>Noli in his quae nunc geruntur gnata te negociis</l>
               <l>Agere delicatam: at hic maneto nobis: res enim haec</l>
               <l n="1905">Non pudorem postulat: nec exigit reverentiam:</l>
               <l>Si modo obtinere quovis (quod agitur) liceat modo.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Mulier heu male fausta, ledae gnata.</l>
            </sp>
            <sp who="#clytemnestra">
               <speaker>Cly.</speaker>
               <l>Vera praedicas.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Inter Argivos tumultus gravis et ingens perstrepit.</l>
            </sp>
            <sp who="#clytemnestra">
               <speaker>Cly.</speaker>
               <l>Quis tumultus indica mihi?</l>
               <l>Chorus.</l>
               <l>Filia super tua.</l>
            </sp>
            <sp who="#clytemnestra">
               <speaker>Cly.</speaker>
               <l n="1910">Omen haud laetum elocuta.</l>
               <l>Chorus.</l>
               <l>Quod hanc necari oporteat.</l>
            </sp>
            <sp who="#clytemnestra">
               <speaker>Cly.</speaker>
               <l>Nemo contradicit istis?</l>
            </sp>
            <sp who="#achilles">
               <speaker>Achilles</speaker>
               <l>Ipse ego videlicet</l>
               <l>In periclum veneram.</l>
            </sp>
            <sp who="#clytemnestra">
               <speaker>Cly.</speaker>
               <l>Quod hospes in periculum?</l>
            </sp>
            <sp who="#achilles">
               <speaker>Achilles</speaker>
               <l>Nempe ne lapidarer.</l>
            </sp>
            <sp who="#clytemnestra">
               <speaker>Cly.</speaker>
               <l>An ob id: quod meae tu filiae</l>
               <l>Tenderes servare vitam?</l>
            </sp>
            <sp who="#achilles">
               <speaker>Achilles</speaker>
               <l>At istud ipsum scilicet.</l>
            </sp>
            <sp who="#clytemnestra">
               <speaker>Cly.</speaker>
               <l n="1915">Sed quis audeat tuum corpus manu contingere?</l>
            </sp>
            <sp who="#achilles">
               <speaker>Achilles</speaker>
               <l>Universa turba Graium.</l>
            </sp>
            <sp who="#clytemnestra">
               <speaker>Cly.</speaker>
               <l>Caeterum nunquid tibi</l>
               <l>Fida myrmidonum manus suo aderat auxilio duci?</l>
               <pb n="fol. L2v"/>
               <pb n="116"/>
            </sp>
            <sp who="#achilles">
               <speaker>Achilles</speaker>
               <l>Immo primi hi praebuere semet adversarios:</l>
               <l>Atque primi restitere.</l>
            </sp>
            <sp who="#clytemnestra">
               <speaker>Cly.</speaker>
               <l>Occidimus eheu filia.</l>
            </sp>
            <sp who="#achilles">
               <speaker>Achilles</speaker>
               <l n="1920"><choice>
                     <sic>Quippe qui de nuptiarum me refellunt lemmate.</sic>
                     <corr corresp="#second-edition">Meque dicebant amore vincier Connubi,<lb/>Proin
                        parum consulere graium copiarum commodis:<lb/>Quippe privatis adactum: ac
                        servientem affectibus:</corr>
                  </choice></l>
            </sp>
            <sp who="#clytemnestra">
               <speaker>Cly.</speaker>
               <l>Verum ad haec quid rettulisti?</l>
            </sp>
            <sp who="#achilles">
               <speaker>Achilles</speaker>
               <l>Nempe quae coniunx mihi</l>
               <l>Fuerit ante hac futura: non decere occidier.</l>
            </sp>
            <sp who="#clytemnestra">
               <speaker>Cly.</speaker>
               <l n="1925">Idque recte es elocutus.</l>
            </sp>
            <sp who="#achilles">
               <speaker>Achilles</speaker>
               <l>Quamque iam fama mihi</l>
               <l>Genitor ipse dedicasset.</l>
            </sp>
            <sp who="#clytemnestra">
               <speaker>Cly.</speaker>
               <l>Quin et Argis insuper</l>
               <l>Evocatam litteris huc advenire iusserit.</l>
            </sp>
            <sp who="#achilles">
               <speaker>Achilles</speaker>
               <l>Caeterum clamore victus abeo multitudinis.</l>
            </sp>
            <sp who="#clytemnestra">
               <speaker>Cly.</speaker>
               <l>Nam malum isthuc impotens.</l>
            </sp>
            <sp who="#achilles">
               <speaker>Achilles</speaker>
               <l>Tibi opitulabimur tamen.</l>
            </sp>
            <sp who="#clytemnestra">
               <speaker>Cly.</speaker>
               <l n="1930">Cumque multis dimicabis unus?</l>
            </sp>
            <sp who="#achilles">
               <speaker>Achilles</speaker>
               <l>Hosne conspicis</l>
               <l>Adferentes arma?</l>
            </sp>
            <sp who="#clytemnestra">
               <speaker>Cly.</speaker>
               <l>Dii precor tibi adsint prosperi.</l>
            </sp>
            <sp who="#achilles">
               <speaker>Achilles</speaker>
               <l>Ii quidem sunt adfuturi.</l>
            </sp>
            <sp who="#clytemnestra">
               <speaker>Cly.</speaker>
               <l>Proinde gnata iam haud cadet?</l>
            </sp>
            <sp who="#achilles">
               <speaker>Achilles</speaker>
               <l>Non profecto: me volente.</l>
            </sp>
            <sp who="#clytemnestra">
               <speaker>Cly.</speaker>
               <l>Sed adfuturus quispiam:</l>
               <l>Qui manum iniiciat puelle?</l>
            </sp>
            <sp who="#achilles">
               <speaker>Achilles</speaker>
               <l>Iam aderit innumerabilis</l>
               <l n="1935">Militum caterva: porro dux Ulisses agminis.</l>
            </sp>
            <sp who="#clytemnestra">
               <speaker>Cly.</speaker>
               <l>Sisyphi num nam propago?</l>
            </sp>
            <sp who="#achilles">
               <speaker>Achilles</speaker>
               <l>At ipsus ille scilicet.</l>
            </sp>
            <sp who="#clytemnestra">
               <speaker>Cly.</speaker>
               <l>Num suapte authoritate isthaec agit? an ad munus hoc</l>
               <l>Militum iussu vocatus?</l>
            </sp>
            <sp who="#achilles">
               <speaker>Achilles</speaker>
               <l>Ipse sumpsit sibi volens.</l>
            </sp>
            <sp who="#clytemnestra">
               <speaker>Cly.</speaker>
               <l>Munus assumpsit scelestum: caede cupiens pollui.</l>
               <pb n="fol. L3r"/>
               <pb n="117"/>
            </sp>
            <sp who="#achilles">
               <speaker>Achilles</speaker>
               <l n="1940">Verum ego hunc prohibebo.</l>
            </sp>
            <sp who="#clytemnestra">
               <speaker>Cly.</speaker>
               <l>Num nam ducet invitam: manu</l>
               <l>Vique raptam?</l>
            </sp>
            <sp who="#achilles">
               <speaker>Achilles</speaker>
               <l>Scilicet flaventibus tractam comis.</l>
            </sp>
            <sp who="#clytemnestra">
               <speaker>Cly.</speaker>
               <l>Mihi quid inter haec agendum?</l>
            </sp>
            <sp who="#achilles">
               <speaker>Achilles</speaker>
               <l>Tu renitens filiam</l>
               <l>Viribus retinebis.</l>
            </sp>
            <sp who="#clytemnestra">
               <speaker>Cly.</speaker>
               <l>Hanc quidem quod ad rem pertinet:</l>
               <l>Gnata non mactabitur.</l>
            </sp>
            <sp who="#achilles">
               <speaker>Achilles</speaker>
               <l>Res huc videlicet loci</l>
               <l n="1945">Veniet.</l>
            </sp>
            <sp who="#iphigenia">
               <speaker>Iphyge.</speaker>
               <l>At dictis meis iam mater aurem commoda.</l>
               <l>Quippe iam dudum absque causa nec merentem te tuum</l>
               <l>Video succensam in maritum: at illa quae fieri haud queant:</l>
               <l>Neutique proclive nobis sustinere ac vincere.</l>
               <l>Igitur huic prompto ac parato nos iuvare: gratia</l>
               <l n="1950">Est habenda et approbanda pectoris propensio.</l>
               <l>Caeterum tuum illud est videre: ne quid copias</l>
               <l>Tu quoque irrites: et hac ratione nihilo plus tamen</l>
               <l>Explicemus immo tute: sic tibi accersas malum.</l>
               <l>Quin magis quod cogitanti venit in mentem modo:</l>
               <l n="1955">Mater accipe. Nam mori mihi certa stat sententia.</l>
               <l>Verum idipsum fortiterque: cumque laude pervelim</l>
               <l>Facere: porro animo relegans malevolentiam meo.</l>
               <l>Nunc age hoc mecum parens communiter consydera.</l>
               <l>Nostra quam sit recta ratio: quam tibi iam proferam.</l>
               <l n="1960">Graeciae primum illa tellus: quae quidem est amplissima:</l>
               <l>Respicit me tota. et ex me mille cursus navium</l>
               <l>Pendet: ex me gentis una excidia penderit Iliae.</l>
               <l>Est situm in me: si quid olim fors nocere barbari</l>
               <l>Apparabunt vim ferentes foeminis nostratibus:</l>
               <l n="1965">Ne sinantur nobiles ditesque raptu abducere</l>
               <l>Coniuges e graecia: simul atque poenas penderit</l>
               <pb n="fol. L3v"/>
               <pb n="118"/>
               <l>Troia Graiis debitas Helenes abactae nomine:</l>
               <l>Quam quidem priameius ille rapuit abductam Paris.</l>
               <l>Haec profecto cuncta redimam morte (si cadam) mea:</l>
               <l n="1970">Tum decusque et celebre nomen: hinc mihi parabitur.</l>
               <l>Quippe quae meopte capite liberarim Graeciam.</l>
               <l>Nec videlicet meae me convenit dispendio</l>
               <l>Admodum vitae moveri. Quando me communiter</l>
               <l>Omnibus peperisti Achivis: non tibi uni proprie.</l>
               <l n="1975">Deinde tot virorum in armis constituta milia:</l>
               <l>Totque milia classe tanta horsum profecta: nomine</l>
               <l>Patriae lesae haud ferenda/ praeter aequum iniuria</l>
               <l>Prompta sunt patrare sese dignum in hostes quippiam</l>
               <l>Denique et pro vindicanda mortem obire Graecia.</l>
               <l n="1980">Unius mea vitae porro obsistet istis omnibus:</l>
               <l>Quo minus fiant. in hac re quaeso utrum sit aequius?</l>
               <l>Nunquid est adversus ista quod queamus dicere?</l>
               <l>Verum age hinc ad illa iam veniamus: huncce neutiquam</l>
               <l>Convenit: cunctis Achivis unius mulierculae</l>
               <l n="1985">Gratia: contendere armis: luceque privarier.</l>
               <l>Praestat unicus vir: estque lucis huius munere</l>
               <l>Dignior: quam multa sane foeminarum milia.</l>
               <l>Denique hoc Artemidi si fors visum ita: ut meum caput</l>
               <l>Postulet sibi vindicare: quaeso te numnam deae</l>
               <l n="1990">Ipsa mortalis manum fefellero aut suffugero?</l>
               <l>Id quidem sperare stultum: Dedo corpus hoc meum</l>
               <l>Graeciae: proin immolate: Marte Troiam exscindite.</l>
               <l>Haec enim monumenta vivent tempus in longum mei:</l>
               <l>Hique gnati: nuptiaeque: meique nominis decus.</l>
               <l n="1995">Denique aequuum est nos Achivos: imperare barbaris.</l>
               <l>Mater: haud contra Pelasgis imperare barbaros.</l>
               <l>Quippe nata est servituti barbarorum natio:</l>
               <l>Caeterum Graium genus natura statuit liberum.</l>

            </sp>
            <pb n="fol. L4r"/>
            <pb n="119"/>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>At te quidem quod attinet Iuvencula:</l>
               <l n="2000">Isthoc beata es tam virili pectore: at</l>
               <l>Ex parte sortis: ac deae felix parum.</l>
            </sp>
            <sp who="#achilles">
               <speaker>Achilles</speaker>
               <l>Agamemnonis generosa proles: coelitum</l>
               <l>Aliquis profecto me beatum fecerit:</l>
               <l>Si te mihi liceat potiri coniuge.</l>
               <l n="2005">Ac te simul felicem opinor Graeciam:</l>
               <l>Et te tua felicem opinor Graecia.</l>
               <l>Tua nam proba est. et gente digna oratio.</l>
               <l>Ut quae recusans cum deis luctarier:</l>
               <l>Id quod tuis scis esse maius viribus:</l>
               <l n="2010">Perpenderis: facto quid usus et simul</l>
               <l>Praesens quid ista postulet necessitas.</l>
               <l>At me tui magis: ac magis connubii</l>
               <l>Rapit cupido: mentis indolem tuae</l>
               <l>Dum specto: nam generosa es atque strennua.</l>
               <l n="2015">Ac tute tecum quid velis considera.</l>
               <l>Siquidem ipse de te bene mereri pervelim:</l>
               <l>Domumque ducere coniugem. ac pectus meum</l>
               <l>Male angat. ipsa testis est mihi Thetis:</l>
               <l>Nisi te neci subduxero: ac servavero:</l>
               <l n="2020">Danais resistens vi: manumque conserens.</l>
               <l>Haec confer: ingens mors et atrox est malum.</l>
            </sp>
            <sp who="#iphigenia">
               <speaker>Iphyge.</speaker>
               <l>Loquor haec profecto mentis ex sententia</l>
               <l>Nec ullius permota respectu viri.</l>
               <l>Bella ciet author: atque caedes Tyndaris</l>
               <l n="2025">Viris cruentas: corporis specie sui.</l>
               <l>Verum hospes: obsecro neu mea tu gratia</l>
               <l>Caesus cadas: neve trucides quempiam.</l>
               <l>Quin me sinas servare Graeciam precor:</l>
               <l>Modo id situm in me: et quolibet liceat modo.</l>
               <pb n="fol. L4v"/>
               <pb n="120"/>
            </sp>
            <sp who="#achilles">
               <speaker>Achilles</speaker>
               <l n="2030">O mira rari pectoris praesentia.</l>
               <l>Nequeam profecto adversus ista dicere</l>
               <l>Diutius: quando haec tuo sententia</l>
               <l>Animo sedet: Siquidem mihi videtur et</l>
               <l>Generosa: et excellente digna stemmate</l>
               <l n="2035">Quid enim verebor: vera quae sunt proloqui?</l>
               <l>At fors futurum est mentem ut istam poenitens</l>
               <l>Mutes: proinde uti scias: quae dixerim</l>
               <l>Praestare promptum me: arma ad aras cominus</l>
               <l>Parata statuam: quo siet si forte opus</l>
               <l n="2040">Non te sinam: immo vi vetem necarier.</l>
               <l>Nostrisque fors utere tum sermonibus:</l>
               <l>Simul ac tuis conspexeris cervicibus</l>
               <l>Ferrum imminere. proinde nequaquam sinam</l>
               <l>Tua perire virgo te socordia.</l>
               <l n="2045">Quin hisce potius templa et aras numinis</l>
               <l>Armis adibo: tuamque ibi praesentiam</l>
               <l>Opperibor: adventum Puella manens tuum.</l>
            </sp>
            <sp who="#iphigenia">
               <speaker>Iphyge.</speaker>
               <l>Quid obtices o mater? ac silentio</l>
               <l>Manantibus genae rigantur lachrymis?</l>
            </sp>
            <sp who="#clytemnestra">
               <speaker>Cly.</speaker>
               <l n="2050">Hei misera: causa sat mihi est idonea.</l>
               <l>Quur debeam dolere et excruciarier.</l>
            </sp>
            <sp who="#iphigenia">
               <speaker>Iphyge.</speaker>
               <l>Animum adde nobis potius et frangi veta:</l>
               <l>Ne pectoris minuito mi constantiam.</l>
               <l>Atque his mihi in rebus parens morem gere.</l>
            </sp>
            <sp who="#clytemnestra">
               <speaker>Cly.</speaker>
               <l n="2055">Dic quando nullo filia in negocio</l>
               <l>Nos te precantem iusta defraudabimus.</l>
            </sp>
            <sp who="#iphigenia">
               <speaker>Iphyge.</speaker>
               <l>Ne tu capillis igitur evulsis comam</l>
               <l>Laniaris: aut pullos amictus sumpseris.</l>
            </sp>
            <sp who="#clytemnestra">
               <speaker>Cly.</speaker>
               <l>Isthuc quid ais? O gnata quum pereas mihi?</l>
            </sp>
            <sp who="#iphigenia">
               <speaker>Iphyge.</speaker>
               <l n="2060">Minime profecto: Salva sum. Per me tibi</l>
               <l>Famae perennis veniet inclytum decus.</l>
               <pb n="fol. L5r"/>
               <pb n="121"/>
            </sp>
            <sp who="#clytemnestra">
               <speaker>Cly.</speaker>
               <l>Cuiusmodi hoc est quod mones? an obsecro</l>
               <l>Non convenit lugere mortem me tuam?</l>
            </sp>
            <sp who="#iphigenia">
               <speaker>Iphyge.</speaker>
               <l>Minime: Sepulchrum quando nec statuent mihi.</l>
            </sp>
            <sp who="#clytemnestra">
               <speaker>Cly.</speaker>
               <l n="2065">Quid? an sepulchri non sat est occumbere?</l>
            </sp>
            <sp who="#iphigenia">
               <speaker>Iphyge.</speaker>
               <l>Etenim ipsa: divae maximo natae Iove:</l>
               <l>Mihi futura templa monimenti loco.</l>
            </sp>
            <sp who="#clytemnestra">
               <speaker>Cly.</speaker>
               <l>Age gnata in istis nunc voluntati tuae</l>
               <l>Morem geram: quando ipsa dixisti probe.</l>
            </sp>
            <sp who="#iphigenia">
               <speaker>Iphyge.</speaker>
               <l n="2070">Utpote beata: ac bene merens de Graecia.</l>
            </sp>
            <sp who="#clytemnestra">
               <speaker>Cly.</speaker>
               <l>Sed quid tuis renuncio sororibus?</l>
            </sp>
            <sp who="#iphigenia">
               <speaker>Iphyge.</speaker>
               <l>Ne quando pullis membra velent vestibus.</l>
            </sp>
            <sp who="#clytemnestra">
               <speaker>Cly.</speaker>
               <l>Virginibus autem quod libenter audiant:</l>
               <l>Quid me tuo iubes referre nomine?</l>
            </sp>
            <sp who="#iphigenia">
               <speaker>Iphyge.</speaker>
               <l n="2075">Feliciter iubeas valere. Et hunc mihi</l>
               <l>Alas Orestem: ut exolescat in virum.</l>
            </sp>
            <sp who="#clytemnestra">
               <speaker>Cly.</speaker>
               <l>Complectere: hoc visura postremum die.</l>
            </sp>
            <sp who="#iphigenia">
               <speaker>Iphyge.</speaker>
               <l>Germane cordi unus meo charissime:</l>
               <l>Nae tu profecto pro tuis viriculis</l>
               <l n="2080">Tuae sorori es opitulatus sedulo.</l>
            </sp>
            <sp who="#clytemnestra">
               <speaker>Cly.</speaker>
               <l>Est aliud: Argis quod velis curarier:</l>
               <l>In quo queam tibi facere gratum filia?</l>
            </sp>
            <sp who="#iphigenia">
               <speaker>Iphyge.</speaker>
               <l>Meum parentem: coniugem genitrix tuum</l>
               <l>Ob ista quaeso facta ne quid oderis.</l>
            </sp>
            <sp who="#clytemnestra">
               <speaker>Cly.</speaker>
               <l n="2085">Isti tua multum laborum gratia</l>
               <l>Exhauriendum: atrociaque certamina</l>
               <l>Subeunda.</l>
            </sp>
            <sp who="#iphigenia">
               <speaker>Iphyge.</speaker>
               <l>Verum invitus hic me perdidit:</l>
               <l>Consulere quaerens dignitati Graeciae.</l>
            </sp>
            <sp who="#clytemnestra">
               <speaker>Cly.</speaker>
               <l>Atqui volens si faciat isthuc aut dolo:</l>
               <l n="2090">Et indecore faciat: et parum Atreo</l>
               <l>Dignum parente.</l>
            </sp>
            <sp who="#iphigenia">
               <speaker>Iphige.</speaker>
               <l>Me quis hinc deduxerit?</l>
               <l>Mihi priusquam tracta lanietur coma?</l>
               <pb n="fol. L5v"/>
               <pb n="122"/>
            </sp>
            <sp who="#clytemnestra">
               <speaker>Cly.</speaker>
               <l>Ego te sequar.</l>
            </sp>
            <sp who="#iphigenia">
               <speaker>Iphyge.</speaker>
               <l>Faxis cave: neque convenit.</l>
            </sp>
            <sp who="#clytemnestra">
               <speaker>Cly.</speaker>
               <l>Tuis adhaerens vestibus.</l>
            </sp>
            <sp who="#iphigenia">
               <speaker>Iphyge.</speaker>
               <l>Mihi o parens</l>
               <l n="2095">Obtempera: mane: decorum enim id magis</l>
               <l>Mihique tibique: Caeterum me quispiam</l>
               <l>Ex his ministris patris: in pratum deae:</l>
               <l>Artemidis hinc deducat: ubi mactabimur.</l>
            </sp>
            <sp who="#clytemnestra">
               <speaker>Cly.</speaker>
               <l>Discedis eheu gnata.</l>
            </sp>
            <sp who="#iphigenia">
               <speaker>Iphyge.</speaker>
               <l>Scilicet: neque</l>
               <l n="2100" part="I">Reditura rursus abeo.</l>
            </sp>
            <sp who="#clytemnestra">
               <speaker>CLY.</speaker>
               <l part="F">matre videlicet</l>
               <l>Numnam relicta?</l>
            </sp>
            <sp who="#iphigenia">
               <speaker>Iphyge.</speaker>
               <l>Nempe: sic uti vides:</l>
               <l>Indigne et immerenter.</l>
            </sp>
            <sp who="#clytemnestra">
               <speaker>Cly.</speaker>
               <l>Ah mane obsecro.</l>
               <l>Ne gnata ne me deseras.</l>
            </sp>
            <sp who="#iphigenia">
               <speaker>Iphyge.</speaker>
               <l>Haud te sinam</l>
               <l>Stillantibus vexare lachrymis genas.</l>
               <l n="2105">At vos puellae Artemidi filiae Iovis</l>
               <l>Paeana canite: de nece atque obitu mei</l>
               <l>Bene ominantes. Tum Pelasgis omnibus</l>
               <l>Precationes faustaque sonent omina.</l>
               <l>Ac primus aliquis auspicetur tollere</l>
               <l n="2110">E corbe frondes. Deinde puris ardeat</l>
               <l>Sacer ignis in prochytis: Pater porro meus</l>
               <l>Rite fragrantes teneat aras dextera.</l>
               <l>Etenim salutem pariter et victoriam</l>
               <l>Paritura cunctae: venio genti Graeciae.</l>
            </sp>
         </div>
         <div type="scene" n="12" subtype="amoibaion">
            <sp who="#iphigenia">
               <speaker>Iphyge.</speaker>
               <l n="2115">Ducitote me: Ilii</l>
               <l>Diruendis moenibus</l>
               <l>Phrygibusque perdomandis</l>
               <l>Destinatam victimam</l>
               <pb n="fol. L6r"/>
               <pb n="123"/>
               <l>Serta texta porgite:</l>
               <l n="2120">Comisque vinciendis</l>
               <l>Ferte frondes: ac piis</l>
               <l>Irrigationibus:</l>
               <l>Fontibusque sacris:</l>
               <l>Devocate in aedem:</l>
               <l n="2125">Devocate in aram:</l>
               <l>Heram Artemin potentem:</l>
               <l>Artemin beatam.</l>
               <l>Uti meopte sanguine</l>
               <l>Capitisque caede nostri</l>
               <l n="2130">(Quando hoc ita est necesse)</l>
               <l>Fata placem numinum:</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>O veneranda:</l>
               <l>Veneranda parens</l>
               <l>Quomodo tibi debitas</l>
               <l n="2135">Impartiemus lachrymas?</l>
               <l>Nam nephas: neque convenit</l>
               <l>Miscere sacra fletu.</l>
            </sp>
            <sp who="#iphigenia">
               <speaker>Iphyge.</speaker>
               <l>O sodalium</l>
               <l>Turba dulcis virginum:</l>
               <l n="2140">Artemin communibus</l>
               <l>Celebrate cantilenis</l>
               <l>Quae croco rubentia</l>
               <l>Carpenta: ducit urbi</l>
               <l>Adversa Chalcidensi.</l>
               <l n="2145">Fervent hastae ubi bellicae</l>
               <l>Nominis causa mei:</l>
               <l>Nempe hic reductis portuum</l>
               <l>Aulidis secessibus.</l>
               <l>Io parens tellus:</l>
               <pb n="fol. L6v"/>
               <pb n="124"/>
               <l n="2150">O Pelasgica:</l>
               <l>Mycenaeque nostri altrices.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Urbem vocasti persei</l>
               <l>Cyclopio labore</l>
               <l>Manibusque fabricatam.</l>
            </sp>
            <sp who="#iphigenia">
               <speaker>Iphyge.</speaker>
               <l n="2155">Profecto lumen ingens</l>
               <l>Edidistis Graeciae.</l>
               <l>Haud quidem abnuo mori.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Tua nanque tete gloria</l>
               <l>Nullo relinquet tempore.</l>
            </sp>
            <sp who="#iphigenia">
               <speaker>Iphyge.</speaker>
               <l n="2160">Io Io</l>
               <l>Phoebea fax diurnae</l>
               <l>Vectrix amica lucis:</l>
               <l>O dulce lumen aetheris:</l>
               <l>Alterum mox alterum</l>
               <l n="2165">Exigemus aevum:</l>
               <l>Orbem alterum incolemus.</l>
               <l>O blanda lux iam mihi vale.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Heus Heus</l>
               <l>Spectate euntem virginem:</l>
               <l n="2170">Troiana per quam pergama</l>
               <l>Devicta subruentur.</l>
               <l>En comante vertice</l>
               <l>Serta gestat frondea</l>
               <l>Iniecta militum manu.</l>
               <l n="2175">Mox viraginis deae</l>
               <l>Arae dicatum cespitem</l>
               <l>Sacra scatente lympha:</l>
               <l>Manantibusque rivis.</l>
               <pb n="fol. M1r"/>
               <pb n="125"/>
               <l>Purpurante aspergine:</l>
               <l n="2180">Cruoris irrigabit.</l>
               <l>Candido de corpore</l>
               <l>Cervice quum resecta:</l>
               <l>Procumbet: ac feriet solum.</l>
               <l>Patria te manent sacra:</l>
               <l n="2185">Te manent Pelasgum</l>
               <l>Universae copiae:</l>
               <l>Classe quae desiderant</l>
               <l>Phrygios adire muros.</l>
               <l>Quod quidem ut feliciter</l>
               <l n="2190">Fausteque cedat illis:</l>
               <l>Agite prognatam Iove</l>
               <l>Invocemus Artemin.</l>
               <l>Semper colenda diva.</l>
               <l>Humana cui placent sacra.</l>
               <l n="2195">Da militi Pelasgo</l>
               <l>Appellere Phrygium in solum:</l>
               <l>Perfidaeque Troiae</l>
               <l>Sedes adire sacras.</l>
               <l>Da victorem Agamemnonem</l>
               <l n="2200">Victrice cum caterva:</l>
               <l>Pulcherrimum triumphum</l>
               <l>In Graeciam referre:</l>
               <l>Laeta vincientem</l>
               <l>Inclytae tibi tempora</l>
               <l n="2205">Victoriae corona.</l>
               <l>Laude parta nominis</l>
               <l>Quod usque vivat: et quod</l>
               <l>Nullis senescat unquam:</l>
               <l>Intercidatve saeculis.</l>
            </sp>
         </div>
         <div type="scene" n="13" subtype="exodos">
            <sp who="#nuntius">
               <speaker>Nuncius.</speaker>
               <l n="2210">Prodito tectis Patre Tyndareo sata</l>
               <l>Quo dicta cognoscas Clytemnestra mea.</l>
               <pb n="fol. M1v"/>
               <pb n="126"/>
            </sp>
            <sp who="#clytemnestra">
               <speaker>Cly.</speaker>
               <l>Audita me me vox excivit foras:</l>
               <l>Trepidamque misere: diro et attonitam metu:</l>
               <l>Num tu mihi aliquam calamitatem quampiam</l>
               <l n="2215">Adfers ad hanc quae nunc adest?</l>
            </sp>
            <sp who="#nuntius">
               <speaker>Nuncius.</speaker>
               <l>De filia</l>
               <l>Tua: stupenda nuntiabo iam tibi: et</l>
               <l>Portentuosa.</l>
            </sp>
            <sp who="#clytemnestra">
               <speaker>Clyte.</speaker>
               <l>Proinde ne contere: Sed</l>
               <l>Expone rem quantum potes celerrime.</l>
            </sp>
            <sp who="#nuntius">
               <speaker>Nuncius.</speaker>
               <l>Quin o mihi regina dilectissima:</l>
               <l n="2220">Rem prorsus omnem luculenter audies.</l>
               <l>Ex ordine autem cuncta narrabo: nisi</l>
               <l>Si quid memoriae lapsus: errantem mihi</l>
               <l>Inter loquendum linguam item turbaverit.</l>
               <l>Ut igitur in lucum deae pervenimus</l>
               <l n="2225">Artemidis: atque in florulenta prata: ubi</l>
               <l>Aderant Achivum conglobatae copiae:</l>
               <l>Tuam catervis prosequentes filiam:</l>
               <l>Glomerata coiit ilico Argivum phalanx.</l>
               <l>Simulatque porro ductor Agamemnon videt</l>
               <l n="2230">Mox immolandam in lucum euntem virginem:</l>
               <l>Gemitum profundo ducit altum pectore</l>
               <l>Retroque flexo vultu: amaras lachrymas</l>
               <l>Profudit oculis. ora velis obtegens.</l>
               <l>At illa patri proxime assistens suo:</l>
               <l n="2235">Haec elocuta est. O parens adsum tibi</l>
               <l>Et hocce corpus pro salute patriae</l>
               <l>Proque universa Graecia trado volens.</l>
               <l>Ut immolandum hinc ad dicatas numinis</l>
               <l>Ducatis aras: Quando divum oracula</l>
               <l n="2240">Ita canunt. Prorsum quod ad me pertinet</l>
               <l>Et Rem geratis bellicam feliciter:</l>
               <pb n="fol. M2r"/>
               <pb n="127"/>
               <l>Laetaeque vobis praemium victoriae</l>
               <l>Cedat: proinde illud precor ne clanculum</l>
               <l>Mihi Pelasgum quispiam admoveat manum.</l>
               <l n="2245">Nihil reluctans colla porrigam ac volens:</l>
               <l>Atque haec quidem est effata. Caeterum stupor</l>
               <l>Omneis capit: robur tuentes virginis:</l>
               <l>Et virginalis animi celsitudinem.</l>
               <l>Taltybius autem: cuius hae partes erant:</l>
               <l n="2250">Media Pelasgorum inter astans agmina:</l>
               <l>Bene ut ominentur copiis denunciat:</l>
               <l>Linguisque faveant: deinde fatidicus celer</l>
               <l>Chalcas in auro intermicantem sportulam</l>
               <l>Nudans et e loculis acutum proferens</l>
               <l n="2255">Imponit ensem: ac virginis flavum caput</l>
               <l>Sertis revincit frondeis: Tum Peleo</l>
               <l>Editus Achilles: sportulam gestans sacram</l>
               <l>Sacrasque pelves celere cursu: numinis</l>
               <l>Obibat aras: simul et haec precatus est.</l>
               <l n="2260">Artemi ferarum magna domitrix: ac Iovis</l>
               <l>Veneranda proles: quae nitentem luminis</l>
               <l>Blandi facem alto noctium silentio</l>
               <l>Vectare solita es: placida sume victimam hanc:</l>
               <l>Quam tibi damus. simul Pelasgum exercitus</l>
               <l n="2265">Simul et Agamemnon imperator agminum:</l>
               <l>Intaminatum sanguinem: qui virginis</l>
               <l>Pulcherrimae manabit e cervicibus.</l>
               <l>Ac dextra Classi prosperum cursum annue:</l>
               <l>Liceatque nobis Marte capere pergama.</l>
               <l n="2270">Stant inter haec fratres Atridae: omnisque item</l>
               <l>Exercitus: solo tenentes lumina.</l>
               <l>Atque ibi Sacerdos: ense correpto manu</l>
               <l>Rite est precatus. deinde dispicit locum:</l>
               <pb n="fol. M2v"/>
               <pb n="128"/>
               <l>Qua commode iugulum feriret virginis.</l>
               <l n="2275">Mentem mihi haud exiguus occupat dolor</l>
               <l>Stabamque moestus ora defigens solo:</l>
               <l>Oculosque pronos. Caeterum subbito nova</l>
               <l>Visuque mira res ibi accidit: sonum</l>
               <l>Plagae per auras nemo non sensit palam:</l>
               <l n="2280">Porro puella: nescio quonam loci</l>
               <l>Evanuit subducta. Tum vocem stupens</l>
               <l>Tollit sacerdos: turba Graii exercitus</l>
               <l>Acclamat universa: dum quoddam videt</l>
               <l>Mirabile ostentum a deorum quopiam</l>
               <l n="2285">Conspectibus spem praeter obiectum suis.</l>
               <l>Quod credier nequibat. ac ne tum quidem</l>
               <l>Oculis ubi coram pateret testibus.</l>
               <l>Siquidem iacebat cerva palpitans humi</l>
               <l>Visenda vasti mole mira corporis:</l>
               <l n="2290">Specie decente insignis ac spectabilis.</l>
               <l>Cuius cruore imbuta numinis affatim</l>
               <l>Undabat ara. Proinde Chalcas interim</l>
               <l>Quantum putas gavisus: haec effatus est.</l>
               <l>Huius pelasgum principes exercitus</l>
               <l n="2295">Communis: hanc coram videtis hostiam:</l>
               <l>Altaribus quam diva supposuit suis:</l>
               <l>Cervam volucrem? En hancce virginis vice</l>
               <l>Amplectitur libentius: ne quid suas</l>
               <l>Commaculet aras nobilis virgunculae</l>
               <l n="2300">Caede cruenta: et hocce consulit volens</l>
               <l>Boni: accipitque: ac prosperos per aequora</l>
               <l>Undosa cursus annuit nobis: uti</l>
               <l>Priameia liceat Classe adire pergama:</l>
               <l>Quapropter omnes Classe vecti milites</l>
               <l n="2305">Animum bonum fiduciamque sumite:</l>
               <pb n="fol. M3r"/>
               <pb n="129"/>
               <l>Ac petite naveis. hoc enim nobis die</l>
               <l>Curvis relictis portuum secessibus:</l>
               <l>Aulidis: aranda Aegaea ratibus aequora.</l>
               <l>Ut penitus autem victima est vulcaniis</l>
               <l n="2310">Exusta flammis: tum precatus prospera est</l>
               <l>Sacrificus: ut reditus sequundus ab Ilio</l>
               <l>Victricibus domum daretur copiis.</l>
               <l>At me tibi transmisit Agamemnon: uti</l>
               <l>Haec nunciarem: ac certiorem redderem:</l>
               <l n="2315">Ipsi deum quid accidisset numine.</l>
               <l>Et ut pararit sibi per omnem Graeciam</l>
               <l>Famae decus: quod nulla prorsus saecula</l>
               <l>Oblitterabunt. ast ego videlicet</l>
               <l>Quod ipse praesens his et oculis viderim:</l>
               <l n="2320">Id narro: proles ad deum consortia</l>
               <l>Tua subvolavit Proinde quod reliquum est: age</l>
               <l>Istam remittas mentis aegritudinem: ac</l>
               <l>Tuo marito desinas irascier.</l>
               <l>Inopina divum fata: Quosque diligunt</l>
               <l n="2325">Servant: hic unus filiam mulier tuam</l>
               <l>Et mortuam conspexit: et vivam dies.</l>
            </sp>
         </div>
         <div type="scene" n="14" subtype="exodos">
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Ut ista volupe est: tibi ferentem nuncium</l>
               <l>Audire: porro coelitum in consortio</l>
               <l>Transigere. vitam pignus affirmat tuum.</l>
            </sp>
            <sp who="#clytemnestra">
               <speaker>Cly.</speaker>
               <l n="2330">Quis te deorum gnata rapuit?</l>
               <l>Quin te compellabo rite?</l>
               <l>Quid dicam: aut quid suspicer? an ne hoc</l>
               <l>Mihi frustra blandirier his verbis?</l>
               <l>Tristi ut luctu tui desistam?</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l n="2335">At qui huc Agamemnon venit ductor</l>
               <pb n="fol. M3v"/>
               <pb n="130"/>
               <l>Unde haec ipsa possis audire.</l>
            </sp>
            <sp who="#agamemnon">
               <speaker>Agame.</speaker>
               <l>Uxor: beati filiae causa sumus:</l>
               <l>Forsan futuri: Quippe certum est: coelitum</l>
               <l>Illam in deum manere contubernio.</l>
               <l n="2340">At tibi puello hoc pariter abducto: domus</l>
               <l>Repetenda. Siquidem ut navigare copiae</l>
               <l>Properent vides. Valeto. Colloquar diu</l>
               <l>Troia reversus: et interim tibi sit bene.</l>
            </sp>
            <sp who="#chorus-ex-mulieribus-chalcidensibus">
               <speaker>Chorus.</speaker>
               <l>Felix Atrida terram adi phrygiam</l>
               <l n="2345">Felix redito.</l>
               <l>Mihi pulcherrima abs Troia spolia huc reportans.</l>
            </sp>
            <stage>Finis Iphigeniae in Aulide.</stage>
         </div>
      </body>
      <back>
         <div type="epigram">
            <head>Gervasii Omenii Drocensis</head>
            <head>Ad lectorem Epigramma.</head>
            <l>Lector adest tragici mellita Euripidis: antehac</l>
            <l>Non nisi Cecropiis Musa locuta viris:</l>
            <l>Quae tibi romanum loquitur modo docta leporem:</l>
            <l>Dulciaque e latiis pocula fundit aquis.</l>
            <l n="5">IlIa novis adeo blanditur picta nitelis:</l>
            <l>Acticus ut latio cedat honore lepos.</l>
            <l>En tibi prothermes haec aurea tradit Erasmus</l>
            <l>Pignora: quae nullo sunt peritura die.</l>
            <l>Quanta igitur quaeso celebri debetur Erasmo</l>
            <l n="10">Gratia: qui tantas conciliavit opes?</l>
            <l>Eia age iam lector felicibus excipe fatis</l>
            <l>Munera: quippe ferent commoda summa: Vale.</l>
            <closer>Finis.</closer>
         </div>
      </back>
   </text>
</TEI>
